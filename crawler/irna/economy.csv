Class,Text
economy,"به گزارش خبرنگار اقتصادی ایرنا، شورای رقابت در جلسه ششصد و سی و سوم خود دستورالعمل تنظیم بازار خودروی سواری (مصوبه جلسه ۵۴۳ شورای رقابت) را اصلاح و آن را به وزارت صنعت، معدن و تجارت ابلاغ کرد.
بر اساس دستورالعمل تنظیم بازار خودرو، قیمت‌گذاری خودرو توسط سازمان حمایت از تولیدکننده و مصرف‌کننده محاسبه و به وزارت صنعت، معدن و تجارت اعلام می‌شود تا خودروسازان بر اساس آن خودرو بفروشند.
ماده ۴ دستورالعمل تنظیم بازار خودروی سواری به شرایط طرف تقاضا (ثبت نام و خرید خودرو) پرداخته که شورای رقابت تغییراتی را در این شرایط اعلام کرده است.
بر اساس این گزارش، کسانی که دارای یک پلاک انتظامی فعال هستند و عمر خودرو موضوع پلاک مذکور، بیش از ۵ سال باشد، از ممنوعیت ثبت‌نام و خرید خودرو مستثنی شدند؛ همچنین روش‌های بازدارنده برای جلوگیری از انتقال سند حداقل به مدت یک سال، از جمله در رهن گرفتن سند خودرو منتفی شد.
بیشتر بخوانید
دستورالعمل اصلاحیه تنظیم بازار خودرو ابلاغ شد/ واگذاری قیمت‌گذاری خودرو به سازمان حمایت
چشم‌انداز خوبی در انتظار صنعت خودرو کشور است/ خودروسازان از تولید شکننده فاصله گرفتند
مجوز پلاک ملی شدن خودروهای خارجی در مناطق آزاد صادر شد
زمان انتخاب خودروهای وارداتی برای جانبازان اعلام شد
شرایط جدید فروش لاستیک خودرو اعلام شد
بنا بر دستورالعمل شورای رقابت، در روش‌های فروش فوری یا فوق‌العاده، ۵۰ درصد از مبلغ خودرو (بر اساس بخشنامه اعلامی فروش) باید در حساب بانکی متقاضی باشد و تا پس از خرید خودرو، امکان برداشت آن مبلغ وجود نداشته باشد؛ در روش پیش‌فروش نیز به‌اندازه مبلغ پیش‌پرداخت، حداکثر تا ۵۰ درصد از مبلغ فروش خودرو می‌بایست در حساب بانکی متقاضی باشد.
متن کامل ماده ۴ دستورالعمل تنظیم بازار خودروی سواری مصوبه شورای رقابت در خصوص شرایط ثبت نام خودرو به شرح زیر است:
۱- حداقل سن متقاضیان خرید خودرو ۱۸ سال باشد.
۲- دارا بودن گواهینامه رانندگی برای متقاضیان خرید خود و الزامی است.
۳- متقاضیانی که طی ۴۸ ماه گذشته صدور فاکتور خودرو نزد شرکت‌های ایران خودرو و سایپا یا طی ۲۴ ماه گذشته صدور فاکتور خود و نزد دیگر شرکت‌ها داشته‌اند، امکان ثبت‌نام و خرید خودرو ندارند.
۴- متقاضیانی که دارای پلاک انتظامی فعال هستند امکان ثبت‌نام و خرید خودرو ندارند.
تبصره: کسانی که دارای یک پاک نظامی فعال هستند و عمر خودرو موضوع پلاک مذکور بیش از ۵ سال باشد، از ممنوعیت فوق مستثنی هستند. (الحاقی طی رای ۰۲-۱۲۷- ه ت مورخ ۱۴۰۲٫۰۱٫۲۸ هیات تجدیدنظر).
۵- انتقال امتیاز و حقوق ناشی از خرید خودرو، به اشخاص ثالث (حتی به صورت وکالتی) و نیز فروش حواله خودرو به صورت وکالتی ممنوع است.
۶- امکان صلح در قرارداد وجود ندارد.
۷- (حذف شده طی مصوبه جلسه ۵۷۱ شورای رقابت مورخ ۲ خرداد ۱۴۰۲).
۸- امکان ثبت‌نام و خرید خودرو برای اشخاص حقوقی وجود ندارد.
۹- مبلغی از بهای فروش خود و باید در حساب خریدار موجود باشد که بر اساس نوع برنامه فروش متغیر است:
الف- روش‌های فروش فوری یا فوق‌العاده، ۵۰ درصد از مبلغ فروش خودرو (بر اساس بخشنامه اعلامی فروش) باید در حساب بانکی متقاضی باشد و تا پس از خرید خودرو امکان برداشت آن مبلغ وجود ندارد.
ب- در روش پیش‌فروش، به‌اندازه مبلغ پیش‌پرداخت (و بر اساس بخشنامه اعلامی فروش) که با توجه به تبصره یک ماده (۴) آیین‌نامه اجرایی قانون حمایت از مصرف‌کنندگان خودرو مصوب ۱۳۹۵ هیات وزیران، حداکثر تا ۵۰ درصد از مبلغ فروش خودرو می‌باشد، باید در حساب بانکی متقاضی باشد و تا پس از خرید خودرو امکان برداشت آن مبلغ وجود ندارد.
تبصره: مشمولین ماده ۱۲ قانون حمایت از خانواده و جوانی جمعیت مصوب ۱۴۰۰٫۰۷٫۲۴ و تبصره ۵ قانون اصلاح ماده (۱۰) ساماندهی صنعت خودرو مصوب ۱۴۰۱.۰۹.۰۹ مشمول این ماده نیستند. (الحاقی مصوبه ۶۳۲ مورخ ۱۴۰۲.۱۰.۱۲)."
economy,"به گزارش ایرنا وزارت راه و شهرسازی، بانک مسکن از ابتدای سال تا پایان آذر ماه سال جاری نسبت به تامین مالی ساخت ۹۸ هزار و ۷۴ واحد مسکونی در قالب ۲۶ هزار و ۹۳۳ پروژه، اقدام کرده است.
تسهیلات تخصیصی به این واحدهای مسکونی افزون بر ۴۱۰ هزار میلیارد ریال است که بانک مسکن تامین مالی آن را برعهده گرفته است.
نزدیک‌به ۸۰ درصد تسهیلات مربوط به ساخت پروژه‌های معرفی شده از طرف وزارت راه و شهرسازی (اعم از شهری و روستایی) در قالب طرح نهضت ملی مسکن بوده و بقیه آنها در چارچوب ضوابط جاری بانک منعقد شده است.
سقف تسهیلات مشارکت مدنی ساخت بانک مسکن برای هر واحد در شهرهای بزرگ ۵۵۰ میلیون تومان، مراکز استان ها و شهرهای بالای ۲۰۰هزار نفر جمعیت ۴۵۰ میلیون تومان و سایر شهرها ۴۰۰ میلیون تومان است و چنانچه سازندگان حرفه ای از فناوری‌های نوین در ساخت استفاده کنند، می توانند در این مناطق به ترتیب تا سقف ۷۵۰، ۶۵۰ و ۶۰۰ میلیون تومان به ازای ساخت هر واحد مسکونی از بانک مسکن تسهیلات دریافت کنند.
بیشتر بخوانید
رشد ۲۶ درصدی تسهیلات پرداختی شبکه بانکی/افزایش ۱۹.۳ درصدی سهم خانوار
بذرپاش: نقش‌آفرینی‌ صندوق توسعه در نهضت ملی مسکن جدی‌تر می‌شود
تامین ۶۰۰ هزار قطعه زمین مسکونی با هدف مهاجرت معکوس به روستا
سقف اقساط تسهیلات نهضت ملی مسکن کاهش یافت
درخواست تسریع در استفاده از اعتبار ۲ میلیارد دلاری تهاتر نفت برای نهضت ملی مسکن
رویکرد جدید وزارت راه و شهرسازی موجب رفع مشکلات مسکن می‌شود
۷۱ هزار میلیاردتومان تسهیلات نهضت ملی مسکن پرداخت شد
قرارداد تسهیلاتی بیش از ۳۱۴ هزار واحد نهضت ملی مسکن منعقد شد"
economy,"به گزارش ایرنا، بر اساس اعلام سازمان هواشناسی و بررسی نقشه‌های همدیدی و آینده‌نگری، امروز (چهارشنبه) سامانه بارشی در برخی مناطق شمال‌غرب، غرب، دامنه‌های جنوبی البرز در استان‌های قزوین البرز و غرب تهران و همچنین در سواحل دریای خزر فعال است که سبب بارش باران و برف، وزش باد و کاهش نسبی دما خواهد شد.
شدت بارش‌ها امروز در نیمه غربی کردستان، شمال استان‌های زنجان و قزوین، جنوب آذربایجان غربی پیش‌بینی شده است.
فردا (پنجشنبه) گستره بارش علاوه بر مناطق ذکر شده در شمال خوزستان، چهارمحال و بختیاری، شرق تهران و خراسان شمالی تداوم خواهد داشت که میزان بارش برف در شمال غرب لرستان قابل توجه پیش‌بینی می‌شود.
روز جمعه بارندگی در سواحل دریای خزر کاهش می‌یابد و در کل نوار غربی کشور و دامنه‌های جنوبی البرز ادامه خواهد داشت که به‌تدریج در اوایل جمعه‌شب این سامانه بارشی از شرق کشور خارج خواهد شد.
روز شنبه سامانه بارشی جدیدی از شمال غرب وارد کشور می‌شود و موجب بارش برف و باران در شمال غرب و مناطقی از غرب کشور خواهد شد.
بیشتر بخوانید
بارش برف و باران در چهار محور شمالی کشور از فردا 
بارورسازی ابرها راهکار فرار از خشکسالی نیست/ هواشناسی مسوول بارورسازی نیست
آب‌های جنوب مواج می‌شود 
بارش باران و برف امروز در ۱۸ استان/ وزش باد شدید و گردوخاک در برخی مناطق کشور
شمال خلیج‌فارس و تنگه هرمز فردا متلاطم می‌شود 
تشدید فعالیت سامانه بارشی و بارش برف در مناطق سردسیر طی ۲ روز آینده
هشدار سقوط بهمن و طغیان رودخانه در مناطق پربارش
ورود سامانه بارشی و آغاز بارش‌ها از امشب/ افزایش سرعت باد و گردوخاک در برخی مناطق
هواشناسی نسبت به خطر غرق شدن شناگران در دریای خزر هشدار داد
یکشنبه با تداوم فعالیت سامانه بارشی، گستره بارش‌ها شمال خوزستان، چهارمحال و بختیاری، دامنه‌های جنوبی البرز واقع در قزوین و البرز و تهران و غرب سواحل دریای خزر را نیز فرا خواهد گرفت.
روزهای شنبه و یکشنبه هفته آینده بارش برف در جنوب آذربایجان غربی و غرب کردستان شدت خواهد داشت.
دریای خزر امروز و فردا (چهارشنبه و پنجشنبه) و شمال خلیج فارس فردا (پنجشنبه) مواج است.
آسمان تهران امروز قسمتی ابری و از بعدازظهر افزایش ابر گاهی همراه با بارش پراکنده و وزش باد پیش‌بینی شده است که کمینه دما در پایتخت ۶ درجه بالای صفر و بیشینه ۱۶ درجه بالای صفر خواهد بود."
economy,"به گزارش خبرنگار ایرنا، علیرضا ایلخانی روز پنجشنبه در نُهمین گردهمایی فعالان صنعت پلیمر استان در اتاق بازرگانی اصفهان افزود: هدف از تامین مالی زنجیره‌ای(Supply Chain Finance) بهینه کردن وضعیت منابع مالی صنایع در راستای تولید بوده که این اقدامات از چهار دهه گذشته در دنیا در حال انجام است.
وی ادامه داد: مدیریت تامین مالی زنجیره‌ای(SCF) از سال‌های گذشته در دستور کار صنایع مختلف کشورهای مختلف قرار داشته و سبب بهینه‌سازی تامین مالی صنایع مختلف شده است.
رییس اداره بانکداری تجاری بانک تجارت خاطرنشان کرد: تامین مالی زنجیره‌ای در کشور ما بتازگی در دستور کار دولت، وزارت اقتصاد و وزارت صمت و بانک‌ها قرار گرفته است.
وی اضافه کرد: وزارت اقتصاد و بانک مرکزی ایران نخستین بار در آذر سال ۱۴۰۰ در این زمینه توافق‌هایی را با بانک‌ها انجام دادند و دستورالعمل‌هایی را صادر و بانک‌های مختلف را در این راستا هدایت کردند که در این زمینه به مشتریان خود خدمات ارائه دهند.
ایلخانی خاطرنشان کرد: یکی از مهمترین ابزار تامین مالی زنجیره‌ای که تا امروز در کشور ما از آن نام برده و برای آن دستورالعمل تدوین شده، «اوراق گام» است که در سال‌های گذشته توسط بانک مرکزی انتشار یافته و بعنوان یکی از نخستین ابزار تامین مالی زنجیره‌ای مورد توجه قرار گرفته اما نواقصی هم داشته که در سال‌های گذشته مورد بازنگری قرار گرفته و بهبود یافته است.
به گفته وی، امروز مدل‌های جدیدی از اوراق گام ارائه شده است اما هیچ ابزاری بدون نقص نیست و اوراق گام هنوز هم نواقصی دارد.
«اوراق گام یک ابزار مالی جدید و کارآمد برای تامین مالی واحدهای تولیدی است و در عمل، از قابلیت‌های بازار سرمایه برای تامین مالی زنجیره تولید و همچنین تامین مالی واحدها استفاده می‌کند.»
وی بیان کرد: بانک مرکزی در بیست و نهم سال ۱۴۰۰ دستورالعمل «برات الکترونیک» را صادر کرد و قرار بود برات بعنوان یک سند قانونی با همکاری بانک مرکزی و وزارت اقتصاد صادر شود، اما برغم تلاش‌ صورت گرفته این ابزار تا امروز بصورت کارا و موثر در اختیار بانک‌ها و صنعت قرار نگرفته و هنوز هم ماهیت اجرایی پیدا نکرده است.
رییس اداره بانکداری تجاری بانک تجارت ادامه داد: دستورالعمل ارائه «ال سی» قابل انتقال هم توسط بانک مرکزی بشدت در حال پیگیری و تدوین است و بر اساس قول مسوولان بانک مرکزی صدور آن تا پایان سال انجام خواهد شد که در این صورت یکی از ابزارهای ارزنده برای تامین مالی زنجیره تولید محسوب خواهد شد، اما تا امروز وجود خارجی ندارد.
وی گفت: تنها ابزاری که تا امروز در زمینه تامین مالی زنجیره‌ای کشور وجود دارد، ابزاری با عنوان «دستور پرداخت» است که توسط بانک تجارت و با کمک مسوولان وزارت اقتصاد و بانک مرکزی طراحی و تدوین شده و در اختیار مشتریان قرار گرفته است.
ایلخانی افزود: بانک تجارت از اسفند سال ۱۴۰۰ استفاده از ابزار «دستور پرداخت» را شروع کرد و توسط بخش بزرگی از مشتریان این بانک از جمله خودروسازان، قطعه‌سازان و صنایع فولادی کشور مورد استفاده قرار گرفت.
وی اظهار داشت: بانک تجارت امکانات ویژه‌ای را برای تامین مالی زنجیره‌ای صنایع مختلف فراهم کرده است و امروز یکی از بانک‌های پیشرو در حوزه تامین مالی زنجیره ای در کشور شناخته می‌شود و امیدواریم بتوانیم این امکانات را در اختیار فعالان انجمن پلیمر اصفهان هم قرار دهیم.
به گزارش ایرنا، طرح تامین مالی «زنجیره تامین (SCF)» در آذر ۱۴۰۰ از سوی مدیریت عملیات پولی و اعتباری بانک مرکزی ابلاغ شد.
بانک مرکزی طرح زنجیره تامین(SCF) را بکارگیری روش‌ها و عملیات تامین مالی و کاهش ریسک در جهت بهینه‌سازی مدیریت سرمایه در گردش و نقدینگی جریان یافته در فرایندها و مبادلات زنجیره تامین تعریف کرده است.
از مزایای طرح تامین مالی زنجیره تامین برای بنگاه‌ها می‌توان به تسریع و تسهیل فرایند تامین مالی سرمایه در گردش، کاهش نیاز به دریافت تسهیلات جدید سرمایه در گردش، تقویت روابط پایدار بین تولیدکننده و تامین‌کننده و کاهش هزینه تامین مالی و هزینه تمام‌ شده محصول اشاره کرد. همچنین بانک‌ها از حیث کاهش مطالبات غیرجاری، بهبود جریان درآمد و پایدارسازی ترازنامه‌ها از اجرای این طرح منتفع می‌شوند. در عین حال، کاهش انحراف منابع و افزایش کارآیی تخصیص منابع مالی و افزایش شفافیت و نظارت‌پذیری جریان مالی اقتصاد جزو مزیت‌های دیگر این طرح برای اقتصاد کلان است.
سیاستگذار از طریق توسعه نظام تامین مالی زنجیره تامین اهدافی همچون بهینه‌سازی سرمایه در گردش، تامین نیاز نقدینگی تولیدکنندگان، بهبود ارتباط بین اجزای زنجیره، افزایش پایداری زنجیره تامین و کاهش هزینه تمام‌شده محصول و افزایش سود شرکت‌ها را دنبال می‌کند.
نُهمین گردهمایی فعالان صنعت پلیمر اصفهان، امروز با حضور مقامات و فعالان اقتصادی استان در سالن همایش‌های بین‌المللی اتاق بازرگانی اصفهان برگزار شد.
این گردهمایی با موضوع‌ ابزارهای بانک تجارت در تامین مالی زنجیره تامین صنعت پتروشیمی، آخرین بخشنامه‌ها و روش‌های رفع تعهد ارزی و تحول زنجیره لُجستیک با فناوری‌های مالی برگزار شد.
پلیمر نخستین صنعت صادراتی کشور در سال‌های گذشته بوده و بیش از ۲.۷ میلیارد دلار صادرات بصورت مستقیم و غیرمستقیم در این حوزه انجام شده است.
صنعت پلیمر در زندگی روزمره، خودرو، پزشکی، هوافضا و سایر موارد استفاده می‌شود و این رشته پیشران صادرات صنایع کشور است و ۱.۵ درصد از تولید ناخالص کشور متعلق به صنعت پلیمر و ۳.۶ اشتغال کشور در این صنعت است.
بیش از ۴۰۰ واحد تولیدی و صنعتی و ۸۵۰ واحد تولیدی و صنفی در صنعت پلیمر استان اصفهان فعال است."
economy,"به گزارش ایرنا، امراللهی افزود: این که گفته می شود با هر کارت بانکی فقط می توان ۴ عدد نان خریداری کرد، کذب محض است و بدون شک با نانوایی های متخلف نیز برخورد خواهد شد.
مدیرکل دفتر بازرسی و نظارت بر کالاهای اساسی و محصولات کشاورزی وزارت جهاد کشاورزی اضافه کرد: دستورالعمل فروش نان توسط اتحادیه های نانوایان وضع نشده است و این که این اتحادیه در این امر سکوت کرده به معنای تایید این امر نیست.
امراللهی تصریح کرد: بنابراین باید به این نکته اشاره کرد که توسط نهادها و مجموعه های دولتی هیچ محدودیتی برای خرید نان ابلاغ نشده و بازرسان وزارت جهاد کشاورزی نیز پیگیر تخلف نانوایان در این زمینه هستند.
وی در پایان گفت: بدون شک با استناد به قانون با هر واحد صنفی که با نصب پلاکارد یا بنر به این امر مبادرت ورزد و اذهان عمومی را تشویق کند، برخورد قاطع صورت خواهد گرفت."
economy,"به گزارش ایرنا از وزارت جهاد کشاورزی، «محمدعلی نیکبخت» در حکمی «ناصر توکلی» را به عنوان عضو موظف هیات مدیره، مدیرعامل و نایب رییس هیات مدیره شرکت مادر تخصصی خدمات کشاورزی به مدت ۲ سال منصوب کرد.
در این حکم آمده است؛ امید است با اتکال به خداوند متعال و هماهنگی با سایر اعضای محترم هیات مدیره در انجام وظایف و مسوولیت‌های محوله موفق و موید باشید."
economy,"به گزارش ایرنا، حسن چنارانی رئیس امور هماهنگی و تلفیق بودجه سازمان برنامه و بودجه نیز در گفت وگویی تلویزیونی این موضوع را اعلام کرد و گفت: پرداخت مستقیم حقوق و مزایا از خزانه، هم موجب کاهش انحراف منابع تخصیص داده شده به دستگاه ها می شود و هم کارمندان حقوق خود را به موقع دریافت می کنند.
به گزارش ایرنا، چندی پیش داود منظور رئیس سازمان برنامه و بودجه در صفحه شخصی خود در فضای مجازی اعلام کرد: طرح حساب واحد خزانه سبب شده است که ما به آخرین کسی که خدماتی به دولت ارائه می‌کند چه در قالب پیمانکار و یا نیروی کار باشد، از طرف حساب واحد خزانه و خزانه‌داری به نفع ذی‌نفع نهایی پرداخت می‌کنیم و هیچ واسطه‌ای در این زمینه وجود ندارد.
وی افزود: برای کارمندان دولت و همه حقوق‌بگیران دولت هم از حساب واحد خزانه در خزانه‌داری استفاده می‌کنیم و مبالغ خرید خدمت کارکنان را مستقیماً به حساب تمام کارمندان دولت پرداخت می‌کنیم.
منظور تاکید کرد: یکی از کارکردهای حساب واحد خزانه این است که در حال حاضر به راحتی می‌توانیم رصد کنیم که میزان تخصیص اعتبار به هر دستگاه چه میزان بوده و چه میزان از تخصیص‌ها استفاده شده و چقدر باقی مانده است و متناسب با تخصیص‌ها منابع بعدی را تخصیص دهیم."
economy,"به گزارش ایرنا، در این اطلاعیه آمده است:‌ با عنایت به درخواست‌های واصل از واردکنندگان شمش طلای استاندارد از محل ارز حاصل از صادرات خود جهت تحویل، عرضه و فروش شمش طلای استاندارد در مرکز مبادله ارز و طلای ایران به منظور طی فرآیند رفع تعهد ارزی وارداتی و صادراتی به اطلاع می‌رساند، با توجه به اظهارنظر بانک مرکزی جمهوری اسلامی ایران در راستای ابلاغیه شماره ۰۲/۲۴۵۰۲۲ مورخ ۱۴۰۲/۱۰/۰۷ آن بانک، مفاد بند (۴-۱۲) از قسمت «کلیات» بخش اول مجموعه مقررات ارزی بانک مرکزی؛ این بخشنامه از تاریخ ابلاغ لازم‌الاجرا بوده و عطف به ماسبق نمی‌شود؛ لذا از تاریخ ۱۴۰۲/۱۰/۰۷ به بعد بانک‌های عامل ملزم به ارائه فرم تعهدنامه پیوست شماره (۱۶) بخش اول مجموعه مقررات ارزی به واردکنندگان طلا از محل ارز حاصل از صادرات خود بوده و ایشان نیز با هدف رفع تعهد ارزی وارداتی و صادراتی مکلف به پذیرش و امضای تعهدنامه موصوف هستند.
در این اطلاعیه تصریح شده است: بر همین اساس برای آن دسته از واردکنندگان شمش طلای استاندارد که پیش از تاریخ ابلاغ بخشنامه فوق‌الذکر از محل ارز حاصل از صادرات خود به واردات طلا مبادرت ورزیده‌اند و در زمان مراجعه به بانک عامل تعهدنامه مورد اشاره از سوی آن بانک به ایشان ارائه نشده و آن تعهدنامه مورد پذیرش و امضاء واردکننده واقع نشده است، رفع تعهد ارزی و آزادسازی وثایق مأخوذه در قبال ارائه پروانه گمرکی مطابق حاکی از ترخیص قطعی کالا به مقصد سرزمین اصلی و رعایت سایر ضوابط و مقررات ابلاغی بر اساس شرایط و ضوابط قانونی پیش از تاریخ ۱۴۰۲/۱۰/۰۷ امکان پذیر بوده و ضرورتی به اخذ تأییدیه از مرکز مبادله ارز و طلای ایران مبنی بر تحویل، عرضه و فروش طلای وارده نیست."
economy,"به گزارش ایرنا از وزارت راه و شهرسازی، طبق اعلام مرکز مدیریت راه های کشور آخرین وضعیت جوی ترافیکی محور های شمالی حاکی از تردد روان در محورهای چالوس، هراز و فیروزکوه، آزادراه تهران - شمال و آزادراه قزوین- رشت (مسیر رفت و برگشت) است و آزادراه قزوین- رشت دارای بارش باران است و سایر محورهای شمالی فاقد هرگونه مداخلات جوی هستند.
همچنین آخرین وضعیت جوی ترافیکی سایر محورها حاکی از ترافیک سنگین در آزادراه قزوین- کرج تهران حدفاصل «ساسانی» تا پل «کلاک»، ترافیک سنگین در آزادراه ساوه – تهران محدوده نسیم‌شهر و حدفاصل عوارضی تهران تا خروجی آزادراه و ترافیک سنگین در محور شهریار- تهران در برخی از مقاطع است.
بر اساس این گزارش، بارش برف و باران در برخی از محورهای استان‌های آذربایجان غربی، اردبیل، کردستان و زنجان، همچنین بارش باران در برخی از محورهای استان‌های آذربایجان شرقی، گیلان، مازندران و کرمانشاه، وزش باد و گرد و خاک در برخی از محورهای استان خراسان رضوی وجود دارد.
محورهای پونل- خلخال، سروآباد- پاوه، سی سخت- پادنا، گنجنامه- تویسرکان و وازک- بلده تا اطلاع ثانوی مسدود هستند.
بیشتر بخوانید
سامانه بارشی در همدان پنجشنبه به اوج خود می‌رسد
بارش برف و باران در محورهای مواصلاتی ۹ استان
مازندران از سرما می‌لرزد
پیرانشهر پربارش‌ترین شهر جنوب آذربایجان‌غربی در شبانه روز گذشته بود
تردد در گردنه‌های کردستان با زنجیر چرخ امکانپذیر است
تردد در محورهای کوهستانی آذربایجان شرقی نیازمند زنجیر چرخ است"
economy,"به گزارش خبرنگار اقتصادی ایرنا از اطلاعیه سامانه جامع تجارت، پیرو ابلاغ دفتر صنایع شیمیایی و پلیمری، امکان ثبت فروش به مصرف‌کننده از طریق فایل اکسل بدون درج شماره شاسی و موتور برای اسناد قبل از تاریخ دهم آذرماه ۱۴۰۲ فراهم شده است.
برپایه این اطلاعیه، فعالان تا تاریخ ۲۵ دی‌ماه ۱۴۰۲ امکان ثبت اسناد با شرایط فوق را خواهند داشت و پس از این تاریخ، ثبت اسناد فقط از طریق منوی انتقال مالکیت و مکان و نرم افزار تلفن همراه با درج شماره شاسی و موتور امکان‌پذیر خواهد بود.
بیشتر بخوانید
مشکلی در توزیع تایر در بازار وجود ندارد/ کاهش تقاضا در بازار
توزیع لاستیک در فروشگاه‌های اینترنتی/ کمبود تایر برطرف شده است
شرایط جدید ثبت‌نام خودرو اعلام شد"
economy,"به گزارش ایرنا، علی اکبر صفایی روز چهارشنبه در دومین همایش ملی تمدن دریایی-مسیر پیشرفت که در دانشگاه علوم دریایی امام خمینی (ره) بندر نوشهر با حضور فرمانده نیروی دریایی راهبردی ارتش جمهوری اسلامی ایران در نوشهر اظهار کرد: دولت تمام تلاش خود را به کار خواهد بست تا بتواند فعالیت جامعی را در خصوص تحقق سند ابلاغی توسعه دریامحور به عنوان نقطه عطف تاریخ کشور، انجام دهد.
وی ادامه داد: تبیین مقوله توسعه دریا محور بسیار مهم است و باید با ادبیات حکمرانی دریایی به خوبی آشنا شویم.
مدیرعامل سازمان بنادر و دریانوردی با بیان اینکه سیاست‌های کلی توسعه دریامحور از مباحث امنیتی در حوزه دریا مسائل اقتصادی، محیط زیست، علوم و فناوری، اجتماعی و فرهنگی را در بر می‌گیرد، عنوان کرد: در مسیر توسعه دریامحور طرح جامع بنادر بازرگانی کشور، مطالعات مدیریت یکپارچه مناطق ساحلی، طرح ویژه و راهبردی توسعه پایدار و یکپارچه جزایر جنوب کشور و سند آمایش مراکز لجستیک کشور به عنوان اسناد و مطالعات پشتیبان در حوزه توسعه دریامحور مدنظر قرار گرفته است.
صفایی با بیان اینکه در مسیر تحقق سیاست‌های کلی توسعه دریامحور، چندین وزارتخانه متولی هستند، خاطرنشان کرد: اقدامات در کارگروه موضوعی ستاد اجرایی‌سازی سیاست‌های کلی توسعه دریامحور دنبال می‌شود و دولت تمام تلاش خود را به کار بسته است تا ساختار اجرایی‌سازی سیاست‌های کلی توسعه دریامحور ایجاد شود و در این مسیر باید شاهد همکاری و همراهی تمامی دستگاه‌های مرتبط باشیم.
وی ادامه داد: از بخش خصوصی در حوزه توسعه دریامحور مشورت گرفته‌ایم تا بتوانیم سند ملی جامعی را داشته باشیم و دولت، بخش خصوصی، ارگان‌های دریایی نظر خود را ارائه کنند تا در اجرا با کمترین مشکل مواجه باشیم و با مصوبه دولت و ابلاغ آن، شاهد کلید خوردن اقدامات اجرایی باشیم.
معاون وزیر راه و شهرسازی در پایان از تعریف و در دست اجرا بودن ۱۵۰ هزار میلیارد تومان پروژه در بخش حمل و نقل دریایی کشور خبر داد و اعلام کرد: برخی از این پروژه‌ها در حال اجرا هستند و با حضور رییس جمهور و وزیر راه و شهرسازی به بهره‌برداری می‌رسند که اشتغال‌زایی خوبی در کشور ایجاد می‌کنند و موجب رونق اقتصادی می‌شوند.
به گزارش ایرنا، دومین همایش ملی تمدن دریایی - مسیر پیشرفت با حضور مسوولان کشوری و متخصصان امرروز چهارشنبه در دانشگاه دریایی حضرت امام خمینی (ره) نوشهر آغاز شد.
به دبیرخانه این همایش ۳۰۰ مقاله ارسال شد که ۲۵۷ مقاله برای ارایه در این همایش دوره روزه انتخاب شد، ۳۰ مقاله هم در قالب سخنرانی انتخاب شد.
طول سواحل کشور حدود پنج هزار و ۸۰۰ کیلومتر است که ۸۹۰ کیلومتر آن در شمال ایران در سه استان مازندران، گیلان و گلستان واقع شده است که به گفته صاحبنظران امر ظرفیت فراوان این سواحل در حوزه مختلف اقتصادی، گردشگری و دریایی شکوفا نشده است و سواحل جنوب کشور چهار هزار و ۹۰۰ کیلومتر طول دارد."
economy,"به گزارش ایرنا از سازمان هواشناسی کشور، «سحر تاج‌بخش مسلمان» در این باره اظهار داشت: چند روز قبل برخی رسانه ها در نقل قولی نادرست و اشتباه موضوع بارورسازی ابرها را به سازمان هواشناسی کشور منسوب کرده بودند که اینگونه نیست.
وی افزود: همان‌طور که به‌تازگی در نشست تخصصی حکمرانی آب عنوان شد، برخی کشورها بر روی بارورسازی ابرها کار می کنند که در ایران نیز سازمانی در وزارت نیرو مدت هاست که روی این موضوع کار می کند.
معاون وزیر راه و شهرسازی ادامه داد: برخی رسانه‌ها این محتوا را تغییر داده و عنوان کردند که سازمان هواشناسی روی بارورسازی ابرها مشغول فعالیت است، در حالی که این موضوع درست نیست.
تاج‌بخش مسلمان تصریح‌کرد: این موضوع را به رسانه‌ها اعلام کردیم که برخی از آنها این خبر را اصلاح کردند و برخی دیگر همکاری نکردند.
بیشتر بخوانید
تداوم بارش باران و برف در کشور تا روز یکشنبه آینده/ بارش پراکنده و وزش باد در پایتخت
بارش برف و باران در چهار محور شمالی کشور از فردا 
«بارورسازی ابرها»، چاره خشکسالی و آلودگی‌؟
بارورسازی ابرها؛ کدام کشورها پیشرو هستند؟
وی ادامه‌داد:‌ به طور کلی بارورسازی ابرها یک موضوع علمی است که در برخی کشورهای دنیا نیز در حال انجام است، اما سازمان جهانی هواشناسی تا کنون برای اینکار توصیه ای نداشته است.
رئیس سازمان هواشناسی کشور گفت: ممکن است بارورسازی ابرها سبب افزایش ۱۰ درصدی بازده بارش شود، اما راهکار عملی و موفقی برای فرار از خشکسالی به ویژه برای مناطقی مثل ایران محسوب نمی شود.
تاج‌بخش مسلمان ادامه‌داد: با توجه به کم بارشی های پیاپی کشور و در کنار همه راهکارهای موجود برای بهبود شرایط، توصیه ما، مدیریت منابع آب، صرفه جویی در همه بخش ها و برنامه ریزی برای تاب آوری با انواع سناریوهای بارشی است."
economy,"به گزارش ایرنا از بانک مرکزی، از کل تسهیلات پرداختی، مبلغ ۳۱،۶۵۹.۵ هزار میلیارد ریال معادل ۸۲.۰ درصد به صاحبان کسب و کار (حقوقی و غیرحقوقی) و ۶،۹۵۳.۷ هزار میلیارد ریال معادل ۱۸.۰ درصد به مصرف‌کنندگان نهایی (خانوار) تعلق گرفته است.
سهم تسهیلات پرداختی در قالب سرمایه در گردش در کلیه بخش‌های اقتصادی طی ۹ ماهه سال ۱۴۰۲ مبلغ ۲۴،۱۰۹.۷ هزار میلیارد ریال معادل ۷۶.۲ درصد کل تسهیلات پرداختی به صاحبان کسب و کار است.
همچنین سهم تسهیلات پرداختی در قالب خرید کالای شخصی توسط مصرف کننده نهایی (خانوار) مبلغ ۲،۷۶۵.۵ هزار میلیارد ریال معادل ۳۹.۸ درصد از کل تسهیلات پرداختی به مصرف کنندگان نهایی (خانوار) است.
سهم تسهیلات پرداختی بابت تأمین سرمایه در گردش بخش صنعت و معدن در ۹ ماهه سال ۱۴۰۲ معادل ۹،۳۵۷.۱ هزار میلیارد ریال بوده است که حاکی از تخصیص ۳۸.۸ درصد از منابع تخصیص یافته به سرمایه در گردش کلیه بخش های اقتصادی (مبلغ ۲۴،۱۰۹.۷ هزار میلیارد ریال) است.
ملاحظه می‌شود از ۱۱،۴۷۸.۸ هزار میلیارد ریال تسهیلات پرداختی در بخش صنعت و معدن معادل ۸۱.۵ درصد آن (مبلغ ۹،۳۵۷.۱ هزار میلیارد ریال) در تأمین سرمایه در گردش پرداخت شده که بیانگر توجه و اولویت‌دهی به تأمین منابع برای این بخش توسط بانک‌ها در سال ۱۴۰۲ است.
تسهیلات خرد ( کمتر از ۳۰۰۰ میلیون ریال)
از کل تسهیلات پرداختی در دوره یادشده، مبلغ ۸،۹۴۲.۹ هزار میلیارد ریال معادل ۲۳.۲ درصد به صورت تسهیلات خرد اعطا شده است.
همچنین مبلغ ۶۱۶.۵ هزار میلیارد ریال نیز در قالب کارت‌های اعتباری انجام پذیرفته است که با احتساب این مبلغ، کل تسهیلات پرداختی خرد (کمتر از سه میلیارد ریال) به مبلغ ۹،۵۵۹.۴ هزار میلیارد ریال معادل ۲۴.۴ درصد کل تسهیلات پرداختی را شامل می‌شود.
شایان ذکر است با توجه به اینکه تسهیلات پرداختی در قالب کارت‌های اعتباری نیز در بخش خانوار پرداخت شده است، با این اوصاف سهم بخش خانوار از ۱۸.۰ درصد در جدول ۱، به ۱۹.۳ درصد کل تسهیلات پرداختی افزایش می‌یابد. (جدول۲)
شایان ذکر است که همچنان باید در تداوم مسیر جاری، ملاحظات مربوط به کنترل تورم را نیز در نظر گرفت و همواره مراقب قدرت گرفتن پتانسیل تورمی ناشی از فشار تقاضای کل در اقتصاد نیز بود. بر این اساس ضروری است به افزایش توان مالی بانک‌ها از طریق افزایش سرمایه و بهبود کفایت سرمایه بانک‌ها، کاهش تسهیلات غیرجاری و بازگرداندن آنها به مسیر صحیح اعتباردهی بانک‌ها، افزایش بهره‌وری بانک‌ها در تامین سرمایه در گردش تولیدی، پرهیز از فشارهای مضاعف بر دارایی بانک‌ها و ترغیب بنگاه‌های تولیدی به سمت بازار سرمایه به عنوان یک ابزار مهم در تامین مالی طرح‌های اقتصادی (ایجادی) توجه ویژه‌ای کرد."
economy,"به گزارش ایرنا، عبدالناصر همتی رئیس‌کل بانک مرکزی در دولت دوازدهم نسبت به افزایش چند دهم درصدی رشد نقدینگی ابراز نگرانی کرده و نوشته است:
«مسئولینی که برای اعلام کاهش رشد نقدینگی از هم سبقت می‌گرفتند، چرا سکوت کرده‌اند؟
آیا، رشد نقدینگی آذرماه، مانند نرخ تورم، به نقطه برگشت‌خورده است؟
‌ با تکالیف دولت به بانک‌ها و رشد شدید پایه پولی، صِرفِ کنترل ترازنامه بانک‌ها، که یک اقدام احتیاطی است، برای مهار رشد نقدینگی کفایت نمی‌کند.»
البته همتی نسبت به درج این مطلب عجولانه رفتار کرد، چراکه امروز بانک مرکزی آمار رشد نقدینگی را منتشر کرد و همچون دوران همتی نسبت به سانسور آماری روی نیاورد.
اما نکته مهمتر آن است که همتی در حالی خود را نگران افزایش چند دهم درصدی رشد نقدینگی در آذر ۱۴۰۲ جا زده است که بدترین عملکرد را در دو دهه اخیر در زمینه کنترل رشد نقدینگی داشته است.
در تیر ۱۳۹۷ (قبل از روی کار آمدن همتی در بانک مرکزی) رشد نقدینگی ۲۱.۹ درصد بود که در خرداد ۱۴۰۰ (زمان کنار رفتن همتی از بانک مرکزی) به ۳۹.۴ درصد رسید؛ یعنی افزایش ۱۷.۵ واحد درصدی رشد نقدینگی در دوره مدیریت همتی در بانک مرکزی.
در بین رؤسای بانک مرکزی در دو دهه اخیر، همتی بدترین عملکرد را در مدیریت رشد نقدینگی داشته است. در حالی در دوره مدیریتی همتی رشد نقدینگی ۱۷.۵ واحد درصد بیشتر شده که چنین افزایشی در رشد نقدینگی را در دوره هیچ رئیس بانک مرکزی در دو دهه اخیر نمی‌توان دید. اما دولت سیزدهم رشد نقدینگی در حال کنترل است و روند آن نزولی است.
رشد نقدینگی در تیر ۱۴۰۰ (پایان دولت روحانی) ۳۹.۴ درصد و در آذر ۱۴۰۱ (قبل از ریاست فرزین بر بانک مرکزی) ۳۳.۴ درصد بود و طبق آخرین آمار در آذر ۱۴۰۲ به ۲۷ درصد کاهش یافته است. بنابراین رشد نقدینگی در دولت سیزدهم تاکنون ۱۲.۴ واحد درصد کمتر شده است."
economy,"به گزارش ایرنا ، یک فروند هواپیمای آموزشی ""پایپر"" با ۲ سرنشین در ساعت ۱۲:۴۵ دقیقه عصر روز سه‌شنبه از فرودگاه پیام به سمت منطقه هشتگرد ‌و نظرآباد کرج به پرواز درآمده و ورود به منطقه پروازی را به برج مراقبت پرواز این فرودگاه اعلام کرد، اما پس از آن دیگر تماسی از سوی خلبان حاصل نشده است.
اطلاعات ماهواره ای حاکی از دریافت هشدار موقعیت سنج هواپیما و برخورد به کوهستان‌های اطراف منطقه ساوجبلاغ واقع در شمال منطقه پروازی مذکور در ساعت ۱۴:۰۱ دقیقه است.
برپایه این گزارش، پس از قطع مکالمه پرواز، مرحله جست‌وجو آغاز شده و تیم های تجسس‌ونجات هلال احمر با مدیریت بحران استانداری استان البرز برای یافتن هواپیما آغاز شد. با غروب آفتاب روز گذشته عملیات هوایی تجسس به پایان می رسد و عملیات زمینی ادامه داشت.
بیشتر بخوانید
لاشه هواپیمای آموزشی سانحه دیده در ساوجبلاغ مشاهده شد
پرواز بالگرد برای جستجوی لاشه هواپیمای آموزشی در ساوجبلاغ
تلاش برای یافتن لاشه هواپیمای آموزشی در ساوجبلاغ ادامه دارد
از صبح امروز مجدد عملیات تجسس هوایی همزمان با تجسس زمینی توسط کوهنوردان و نیروهای آموزش دیده آغاز شد.
در ساعت ۸:۴۰ صبح بالگرد اورژانس هوایی محل سقوط را شناسایی کرد و مشخص شد هواپیما با دامنه کوه برخورد کرده است.
با یافتن هواپیمای مذکور، فرایند بررسی سانحه توسط تیم بررسی سانحه و حوادث سازمان هواپیمایی کشوری آغاز شد و علت وقوع سانحه متعاقبا اطلاع رسانی خواهد شد."
economy,"به گزارش ایرنا از وزارت جهاد کشاورزی، رقم جدید پرتقال خونی B۳(GBS۳) برخوردار از ویژگی‌های زودرسی، میوه بزرگ، بدون بذر و با کیفیت انبارمانی با نام ""آریا"" به عنوان اولین رقم پرتقال در کشور معرفی شد. کشت در ۵۰ الی ۶۰ هزار هکتار از مناطق معتدل و خنک مرکبات‌خیز کشور، از ویژگی‌های این رقم است و به عنوان یکهزار و ۱۱۸ رقم، ۴۹۰ مین رقم باغی و اولین رقم پرتقال سازمان تات است.
""ایرسا"" به عنوان دومین رقم جدید پرتقال خونی B۶(GBS۶) معرفی شده در سازمان تات، برخوردار از ویژگی‌های زودرسی، عملکرد و کیفیت بالا، بدون بذر و با کیفیت انبارمالی مناسب است. این رقم در مقایسه با ارقام پرتقال خونی سانگین و گروس سانگین، علاوه بر بی‌بذری، عملکرد بالا و انبارمانی مناسب حدود ۳۰ روز زودرس‌تر می‌باشد، درختان این ژنوتیپ تاجی افراشته، شکل بیضوی با قدرت رشد متوسط داشته، میوه‌های آن آبدار با رنگ گوشت نارنجی، قرمز رنگ، با متوسط طول ۷۹ و نیم میلی‌متر و وزن ۱۵۵ گرم از نوع بی‌بذر با ضخامت پوست متوسط است. این رقم در ۵۰ الی ۶۰ هزار هکتار اراضی در مناطق معتدل و خنک مرکبات‌خیز کشور مستعد کشت است. رقم پرتقال خونی ایرسا به عنوان ۱۱۹ مین رقم و ۴۹۱ مین رقم باغی و دومین رقم پرتقال سازمان تات معرفی شد.
دیگر رقم معرفی شده در سازمان تات، رقم گندم دوروم دیم لاین ۱۳ با نام ""آروین"" برخوردار از ویژگی‌های پرمحصول، دارای پایداری عملکرد بالا، کیفیت دانه مطلوب برای صنایع ماکارونی، مقاوم به بیماری‌های شایع گندم و وزن هزار دانه بالا است .این رقم در ۳۰ هزار هکتار در مناطق دارای میزان بارندگی بالای ۲۵۰ میلی‌متردارای زمستان‌های معتدل و تابستان گرم قابل کشت است. رقم آروین به عنوان یک هزار و ۱۲۱ مین رقم، ۶۲۵ مین رقم زراعی و ۲۱ مین رقم گندم دوروم سازمان تات معرفی شد.
رقم جدید برنج L۳۸ با نام ""طارم مازند"" نیز برخوردار از ویژگی‌های زودرسی، کیفیت دانه، پخت و عطر عالی، تحمل بیشتر نسبت به ارقام محلی در برابر ورس، کرم ساقه‌خوار و بیماری بلاست است که توسط محققان سازمان تات معرفی شده است، میزان اراضی مستعد برای کشت این رقم در حدود ۴۰۰ هزار هکتار و در استان‌های شمالی کشور و مناطق معتدل و مرطوب شمال ایران است. رقم طارم مازند به عنوان یکهزار و ۱۲۰ مین رقم، ۶۲۴ مین رقم زراعی و ۵۸ مین رقم برنج سازمان تات است."
economy,"به گزارش ایرنا از وزارت راه و شهرسازی، ""سیدمرتضی حسینی"" افزود: شاهد رشد ملایم و نامحسوس تولید مسکن در ماه‌های گذشته بودیم که چنانچه تداوم یابد می‌تواند نویدبخش ‌باشد، اگرچه برای رسیدن به نقطه مطلوب و کاهش قیمت مسکن و جبران فاصله قیمت مسکن با قدرت خرید مردم هنوز فاصله زیادی وجود دارد.
نماینده میانه در مجلس شورای اسلامی ادامه‌داد: به دلیل حذف ارز ترجیحی که در همه کالاها و به ویژه قیمت مسکن اثر گذاشت، رشد حبابی مسکن رخ داد.
وی پیشنهاد کرد: با توجه به تعهد دولت سیزدهم برای ساخت چهار میلیون واحد مسکونی، نیاز است تا قرارگاه مسکن تشکیل شود و در این قرارگاه وزارت راه و شهرسازی، وزارت جهاد کشاورزی برای تامین زمین و وزارت صمت برای تامین مصالح موردنیاز مسکن، به صورت مشترک عضویت یابند و به تعهد دولت در بخش مسکن جامه عمل بپوشانند.
حسینی تصریح کرد: همکاری دستگاه‌ها برای تولید مسکن مناسب نبوده است و باید در این راه، سایر وزارتخانه‌ها و سازمان‌ها همراهی خود را با وزارت راه و شهرسازی تقویت کنند.
وی درباره توسعه زیرساخت‌های حمل و نقل در دولت سیزدهم، گفت: در حوزه راه و راه‌آهن کارهایی انجام شده است، اما کافی نیست و باید تقویت شود.
بیشتر بخوانید
تامین ۶۰۰ هزار قطعه زمین مسکونی با هدف مهاجرت معکوس به روستا
رویکرد جدید وزارت راه و شهرسازی موجب رفع مشکلات مسکن می‌شود
بذرپاش: نقش‌آفرینی‌ صندوق توسعه در نهضت ملی مسکن جدی‌تر می‌شود
۷۱ هزار میلیاردتومان تسهیلات نهضت ملی مسکن پرداخت شد"
economy,"به گزارش ایرنا از شرکت مدیریت تولید، انتقال و توزیع نیروی برق ایران (توانیر)، «آذین شجاعی» افزود: با به‌کارگیری ابزار داده‌کاوی و هوش مصنوعی، بررسی رفتار مصرفی مشترکان در تعرفه‌های مختلف و استخراج الگوی مصرف آنها امکان‌پذیر می‌شود و به‌این‌ترتیب مصارف غیرمعمول شناسایی خواهد شد.
مسوول مرکز پایش صنعت برق، استفاده از هوش مصنوعی و تبدیل اطلاعات به خرد و دانش را سطح بالاتری از اقدام‌های مرکز پایش صنعت برق عنوان کرد و با اشاره به راه‌اندازی «دریاچه داده» در این مرکز، گفت: با راه‌اندازی دریاچه داده باید بتوانیم انواع داده‌های تاریخی اعم از «بیلینگ»، هواشناسی، شبکه‌های اجتماعی، GIS، کنتورهای «فهام»، بازار برق و غیره را ذخیره‌سازی کنیم و ضمن گردآوری اطلاعات، خرد و دانش را از اطلاعات استخراج و به‌عنوان یک ابزار نیرومند در اختیار مدیران قرار بدهیم تا با استفاده از آن، راهبردهای مورد نیاز را برای صنعت توزیع برق اتخاذ کنند.
شجاعی خاطرنشان‌کرد: این داده‌ها در کنار هم بسیار معنادار می‌شوند و در حال حاضر با الگوریتم‌های هوش مصنوعی و یادگیری ماشین، این قابلیت در مرکز پایش پیاده‌سازی شده و می‌توانیم پیش‌بینی مصرف برق را در بازه‌های کوتاه‌مدت، میان‌مدت و بلندمدت به کمک هوش مصنوعی انجام دهیم.
وی مهمترین دستاورد مرکز پایش در این عرصه را امکان مدیریت هوشمند بار ذکر کرد که از طریق تجزیه مولفه‌های بار و بسته به نوع تعرفه و نظام مدیریت مصرف ابلاغی توسط نهادهای بالادستی، مصرف برق تک مشترک به‌طور هوشمند قابل‌کنترل است.
شجاعی، استفاده از این قابلیت را بنا بر تاکید وزیر نیرو، ابتدا برای مدیریت هوشمند بار مصرفی ادارات کشور در تابستان ۱۴۰۳ در دستور کار ذکر کرد که به کمک نرم‌افزار هوشمند مدیریت بار و استفاده از الگوریتم‌های هوش مصنوعی در ساختمان‌های اداری اجرا می‌شود.
به گفته مسوول مرکز پایش صنعت برق، با اجرای این برنامه، امکان رصد لحظه‌ای بار مصرفی مشترکان اداری فراهم و الگوی بار مصرفی قابل‌رصد و مدیریت خواهد شد، به‌گونه‌ای که کاهش ۳۰ درصدی مصرف برق ادارات در ساعت‌های اوج بار و کاهش ۶۰ درصدی مصرف برق در ساعت‌های غیرکاری به‌وسیله نرم‌افزار هوشمند مدیریت بار و بدون نیاز به حضور در محل امکان‌پذیر می‌شود.
شجاعی گفت: در این فرایند داده‌های مصرف برق یک اداره به‌عنوان‌ مثال در بوشهر از طریق (MDM) یا سامانه مدیریت داده‌های کنتورهای فهام به دریاچه داده مرکز پایش ارسال و با استفاده از نرم‌افزار هوشمند مدیریت بار مورد بررسی قرار می‌گیرد و مطابق الگوریتم، رفتار این مشترک استخراج می‌شود و به‌این‌ترتیب می‌توانیم مصرف برق به‌ازای هر تک مشترک را بررسی و تمهیدات لازم را برای مدیریت بار انجام دهیم.
وی افزود: این روند در سامانه دوسویه آب و برق نیز در حال اجراست و مصرف آب مشترک کشاورزی متناسب با برقی که مصرف می‌کند، تخمین زده می‌شود و اگر بیشتر از قدرت قراردادی مندرج در پروانه آب مصرف کند، برق چاه از طریق MDM قطع می‌شود و این نرم‌افزار قابلیت تشخیص برداشت غیرمجاز آب و قطع هوشمند مشترک را دارد.
مسوول مرکز پایش صنعت برق، پیش‌بینی مصرف در شرایط اضطراری را برای نهادهای ذی‌ربط از جمله مدیریت شبکه و دیسپاچینگ ملی حایز اهمیت دانست و افزود: از طرفی می‌توانیم رفتار نامتعارف بار را با استفاده از هوش مصنوعی تشخیص بدهیم و همه خاموشی‌هایی که در فیدرها در سطح کشور رخ‌ داده را به تفکیک فیدر، زمان رخداد و مدت‌زمان رویداد به طور خودکار و به کمک هوش مصنوعی شناسایی کنیم.
وی، سامانه پایش خاموشی‌های شبکه توزیع را از برنامه‌های در دست اقدام عنوان کرد که انتظار می‌رود با راه‌اندازی آن همه خاموشی‌های شبکه توزیع برق کشور به تفکیک محل فیدر، زمان وقوع و مدت‌زمان خاموشی به طور خودکار شناسایی شود و با اعزام سریع گروه‌های اتفاقات و عملیات به محل، قابلیت اطمینان شبکه و کیفیت خدمات‌رسانی تا حد قابل‌توجهی ارتقا می‌یابد.
شجاعی درباره امکان شناسایی رمزارزهای غیرمجاز، گفت: اکنون الگوریتم‌های پیشین تشخیص رمزارزها که مبتنی بر داده‌کاوی بود، اثربخشی چندانی ندارد و آماده می‌شویم در آینده از الگوریتم‌های پیشرفته‌تری با استفاده از هوش مصنوعی و یادگیری ماشین برای شناسایی مصارف غیرمجاز استفاده کنیم و امیدواریم بتوانیم با کمک هوش مصنوعی، مصارف غیرمجاز را با جزئیات اطلاعات مشترک، شناسایی و الگوی بار غیرمجاز را استخراج کنیم.
وی، از دیگر برنامه‌های آتی این مرکز را پیاده‌سازی سامانه مدیریت دارایی مبتنی بر الگوریتم‌های هوش مصنوعی عنوان کرد که می‌تواند در لحظه، شرایط دارایی‌های مختلف شبکه توزیع برق و عمر مفید آن را رصد، پایش و تخمین بزند تا بازده عملکرد شبکه در بهترین حالت حفظ شود.
مسوول مرکز پایش صنعت برق افزود: در آینده می‌توانیم سامانه مدیریت کیفیت توان را داشته باشیم و هم اکنون نیز با استفاده از الگوریتم‌های هوش مصنوعی و داده‌های پارامترهای شبکه، امکان پایش کیفیت ولتاژ در شبکه توزیع فراهم شده و در مناطقی هم که سیستم اندازه‌گیری برای وضعیت کیفیت توان موجود نباشد، امکان تخمین وضعیت با استفاده از هوش مصنوعی وجود دارد.
بیشتر بخوانید
تفاهم‌نامه هوشمندسازی شبکه برق خراسان رضوی منعقد شد
هوش مصنوعی چه کاربردهایی در هواشناسی دارد؟
توسعه استفاده از هوش مصنوعی اولویت برق پایتخت است
شرکت توزیع برق تهران بزرگ: موارد ناایمن شبکه برق را اطلاع دهید"
economy,"«علیرضا نوری» در گفت و گو با خبرنگار اقتصادی ایرنا با اشاره به شرایط حاکم بر اتاق بازرگانی ایران، اظهار داشت: پس از انتخابات این اتاق تقابلی میان دولت و بخش خصوصی به وجود آمده که مشکلات فراوانی را به دنبال داشته است که نباید به این مرحله می رسید.
وی با تاکید بر اینکه این شرایط در نهایت بخش خصوصی را دچار مشکلات فراوان کرده است، تصریح کرد: شرکت کنندگان در انتخابات و بسیاری از مشارکت کنندگان در آن به دلیل صدور کارت های بازرگانی بیشمار به نادرستی در جایگاه فعلی قرار گرفته اند.
نوری خاطرنشان کرد: برخی از افرادی که دارای کارت بازرگانی هستند تجارت، کسب و کار و تولیدی مناسب ندارند اما عضوی از اتاق محسوب می شوند و این سوء استفاده ای است که انجام می شود و مقرر شده تا این مشکلات رفع شود.
بیشتر بخوانید
اتاق بازرگانی ایران در انفعال کامل قرار دارد
توسعه تجارت خارجی در گرو استفاده از توان بخش خصوصی است
برگزاری انتخابات اتاق بازرگانی تهران با حضور فعالان اقتصادی
رییس اتاق ایران اول بهمن‌ماه انتخاب می‌شود
وی با تاکید بر اینکه شرایط کنونی به دلیل انتخاب رییس اتاق ایران رخ داده است، اظهار داشت: این مسئله که طی ماه های گذشته بر روند اتاق تاثیر گذاشته است موجب شده تا مشکلات بسیاری برای تولیدکنندگان و اعضا به وجود بیاید.
این فعال اقتصادی خاطرنشان کرد: اتاق ایران به بسیاری از جلسات دولتی دعوت نمی شوند و در نشست های اقتصادی حضور ندارد و به همین دلیل اتاق بازرگانی جایگاه خود را از دست داده و تضعیف شده است.
وی با اشاره به برگزاری مجدد انتخابات ریاست اتاق بازرگانی ایران گفت: با استعفای رییس، اتاق بازرگانی می توانست به روال عادی خود بازگردد اما با طولانی شدن این شرایط، امیدواریم انتخابات در بهمن ماه برگزار شود زیرا هر چه سریعتر باید از آسیب بیشتر جلوگیری کرد.
نوری تصریح کرد: طولانی شدن این شرایط آسیب بیشتری را به دنبال دارد و به نتیجه رسیدن می تواند راهکاری برای مشکلات بخش خصوصی به ویژه تجار باشد."
economy,"به گزارش خبرنگار اقتصادی ایرنا، علی سعیدی در نشست تخصصی همایش سالانه اقتصاد مقاومتی با موضوع بازسازی و مداخلات موثر ارزی در بازار ارز ایران، اظهار کرد: مرجعیت قیمت جایی است که عموم افراد به آن مراجعه می‌کنند و هرچه این بازار اعتماد بازیگران را جلب کند به عنوان قیمت مرجع مطرح می‌شود .
وی درباره کنترل نوسان، افزود: در برخی از دارایی‌های مالی نوسان امری طبیعی است، اما در مورد نرخ ارز، چنین نیست؛ زیرا ارز دارایی مالی نیست و هرچه نوسان کمتر باشد پیش‌بینی پذیری اقتصاد بهتر است.
سعیدی گفت: یکی از مأموریت‌های مرکز مبادله ارز و طلا این است که تقاضاهای مشروع و رسمی را پاسخ دهد و نیازهای بخش غیررسمی را کاهش دهد و مراجعات به بازار غیررسمی را کم کند.
وی بیان کرد: پیمان آتی ارزی و سلف ارزی را به عنوان یکی از ابزارهای کنترل بازار ارز را در دستور کار داریم.
مدیرعامل مرکز مبادله ارز تاکید کرد: در بازارهای مالی نوسان وجود دارد و بازارهای مالی با هدف کشف قیمت تشکیل می‌شود و برای هر معامله یک نرخ وجود داشته باشد و نوسان بخش گریزناپذیری است و باید برای آن چاره اندیشید.
وی با بیان اینکه نرخ یورو و دلار همواره نوسان داشتند و فعالان اقتصادی می‌داند چه طور آن را کنترل کند، ادامه داد: بایستی امکان برنامه‌ریزی را برای صادرکننده و واردکننده فراهم کنیم تا ریسک خود را کنترل کنند. در بحث اوراق سرمایه‌گذاری و تامین مالی بانک مرکزی موظف است تقاضاها را پاسخ دهد.
علیرضا گچ پز زاده، معاون ارزی و بین‌المللی بانک ملی نیز در ادامه، گفت: مرجعیت نرخ ارز در ایران متفاوت است و موضوعات سیاسی و اقتصادی مرجعیت و مدیریت ارز را متفاوت می‌کند و تمام اختیارات آن در اختیار حاکمیت است؛ بنابراین برای اجرای مرجعیت باید به مسایل سیاسی و اقتصادی توجه کنیم.
وی بیان کرد: رشد بازار غیررسمی به این دلیل است که از ابزارها چگونه استفاده می‌کنیم، و در واقع مرجعیت جنبه علمی و تجربی دارد و اینکه چه روشی برای مرجعیت ارز استفاده می‌کنیم اهمیت دارد، از سوی دیگر چون از ارز به شکل دیگری استفاده می‌شود و برای حفظ ارزش دارایی از ارز استفاده می‌کنند، در نتیجه بازار غیررسمی شکل می‌گیرد.
وی با اشاره به کارکردهای ارزی، گفت: باید کارکرد واقعی ارز توجه داشته باشیم و تورم را با ابزارهای مخصوص خود آن کنترل کنیم و در مجموع باید از ابزارهای علمی استفاده کنیم و نسبت به تصمیم‌های مهم و اثرگذار ارز توجه ویژه‌ای داشته باشیم.
گچ پز زاده تاکید کرد: باید با ایجاد سیاست‌ها امکان مداخله غیرمستقیم را در اقتصاد فراهم کنیم و اقتصاد را پیش‌بینی پذیر کنیم.
مینو کیانی راد، معاون اسبق ارزی بانک مرکزی هم در ادامه گفت: در ماده ۴۴ قانون بانک مرکزی، مرجعیت نرخ ارز مشخص شده است و مرجعیت به بازاری داده شده که مورد تایید بانک مرکزی باشد.
وی افزود: قانون به صراحت اعلام کرده که بانک مرکزی متولی مرجعیت نرخ ارز است .
کیانی راد گفت: قانون پولی و بانکی تکلیف را مشخص کرده و اینکه بانک مرکزی باید بازار را ایجاد کند و بانک مرکزی نیز با استفاده از مکانیزم قانونی اجازه مداخله ارزی دارد البته با حفظ ارزش پول ملی و انواع متفاوتی دارد و با حکمرانی ریال بازار ارز کنترل می‌شود.
وی گفت: در حال حاضر چند نرخ ارز رسمی داریم و اولین وظیفه مرکز مبادله این است کن عرضه ارز را با تقاضای رسمی انطباق دهد و تعداد نرخ‌های رسمی را به حداقل برساند و رانتی ایجاد نشود.
معاون اسبق ارزی بانک مرکزی گفت: مرکز مبادله اگر بتواند تقاضای قانونی و احتیاطی را پاسخ دهد تقاضای بازار غیررسمی را کاهش دهد و بایستی توجه داشت.
وی تصریح کرد: منظور از مرجعیت نرخ ارز تعیین نرخ نیست و نباید عددی دستوری باشد.
محسن بوالحسنی کارشناس اقتصادی گفت: اقتصاد و ارز دستور نمی‌پذیرد و باید سیاست‌ها این چرخه را در مسیر درست خود حرکت دهد."
economy,"به گزارش ایرنا از بانک مرکزی، تحولات کل‌های پولی در آذر ماه سال ۱۴۰۲ منتشر شد که بر این اساس، حجم نقدینگی در پایان آذرماه ۱۴۰۲ به رقم ۷ هزار و ۴۹۸ همت رسید که نسبت به پایان سال ۱۴۰۱ معادل ۱۸.۳ درصد رشد نشان می‌دهد. همچنین نرخ رشد دوازده‌ماهه نقدینگی از ۳۳.۴ درصد در پایان آذرماه ۱۴۰۱ طی یک روند نزولی به ۲۷ درصد در پایان آذرماه ۱۴۰۲ کاهش یافته است.
کاهش قابل ملاحظه رشد نقدینگی از ۴۲.۸ درصد در مهرماه ۱۴۰۰ به ۲۷.۰ درصد در پایان آذرماه ۱۴۰۲ حاکی از تحقق اهداف برنامه پولی تنظیم شده و توفیق بانک مرکزی در اجرای سیاست کنترل مقداری رشد ترازنامه بانکها در دوره اخیر است.
بر اساس این گزارش، پایه پولی در آذرماه سال ۱۴۰۲ نیز رقم ۱۰۲۳۱.۹ هزار میلیارد ریال را به ثبت رساند. بر این اساس پایه پولی در پایان آذرماه سال جاری رشدی معادل ۱۹ درصد را نسبت به پایان سال ۱۴۰۱ تجربه کرد.
بیشتر بخوانید
پیش‌بینی تداوم روند نزولی شاخص‌های تاثیرگذار بر تورم
رکورددار رشد نقدینگی کیست؟
کاهش معدل دو شاخص تورم‌ساز به کمترین رقم ۴ سال اخیر
تداوم کاهش رشد نقدینگی به ۲۶.۴ درصد در مهر
پشت تورم خالی شد
رشد پایه پولی ۱۲ ماهه در ادامه روند نزولی خود از ابتدای سال جاری از ۴۵ درصد در فروردین‌ماه به ۳۳.۵ درصد در آذرماه کاهش یافت.
لازم به اشاره است ضریب فزاینده نقدینگی نیز در پایان آذرماه ۱۴۰۲ نسبت به پایان سال ۱۴۰۱، معادل ۰.۶ درصد کاهش یافت و به رقم ۷.۳۲۸ رسید."
economy,"به گزارش ایرنا از وزارت جهاد کشاورزی، دیپلماسی کشاورزی دولت سیزدهم در راستای گسترش روابط خود با آفریقا است و در این پیوند، نشست هماهنگی کمیسیون مشترک همکاری‌های ایران و تانزانیا با حضور مسوولان ذی‌ربط در وزارت جهاد کشاورزی تشکیل شد.
نشست مزبور با هدف آماده‌سازی بستر مذاکرات و تفاهم‌نامه‌های همکاری در نشست آتی مقام‌های عالی دو کشور برگزار شد.
به گزارش ایرنا، نخستین نمایشگاه اختصاصی توانمندی های صادراتی جمهوری اسلامی ایران در تانزانیا ۳۰ آبان تا سوم آذر با مجوز رسمی سازمان توسعه تجارت در این کشور برگزار شد.
پیشتر رییس مرکز تجاری ایران و تانزانیا با اشاره به برگزاری نخستین نمایشگاه اختصاصی توانمندی‌های صادراتی جمهوری اسلامی ایران در این کشور، گفت: مناسب‌ترین بستر برای بالا بردن شناخت کشورهای شرق آفریقا به‌ویژه تانزانیا از محصولات و دانش بومی کشورمان حضور در این نمایشگاه است.
بیشتر بخوانید
۱۳۰ کشور؛ مقصد صادرات محصولات کشاورزی ایران
دعوت وزیر جهاد کشاورزی از تعاونی‌ها برای ورود به موضوع کشت فراسرزمینی
غنا، مقصد نخست صادرات ایران به قاره آفریقا
مجری طرح کشت فراسرزمینی منصوب شد
افزایش مبادلات ایران و تانزانیا با برگزاری نمایشگاه توانمندی‌های صادراتی
واردات ۱۴ هزار تن ماهی تون در ۹ ماهه امسال
عوارض صادراتی پیاز و گوجه فرنگی کاهش یافت
فرش قرمز ۶۰۰ میلیارد دلاری قاره سیاه برای ایران
صادرات آبزیان در سال جاری به ۲۳۵ میلیون دلار رسید
تشکیل بانک اطلاعات تشکل‌های صادراتی و تجارت خارجی کشاورزی
تانزانیا کشوری است که پایتخت آن شهر ساحلی دارالسلام بود که در سال ۱۹۹۶ به شهر دودوما منتقل شد. با این حال دارالسلام هنوز پایتخت تجاری و مقر بسیاری از نهادهای حکومتی این کشور است. اقتصاد تانزانیا بر پایه کشاورزی است به طوری که بیش از نیمی از تولید ناخالص داخلی یعنی حدود ۸۵ درصد صادرات و ۸۰ درصد نیروی کار را تشکیل می‌دهد.
محصولات مهم کشاورزی در تانزانیا قهوه، پنبه، چای، توتون و بادام هندی است. قهوه و پنبه و نوعی کنف به نام سیسال در تانگانیکا و نارگیل و گرد میخک در جزایر زنگبار و پمبا کشت می‌شود. تانزانیا از بزرگ‌ترین تولیدکنندگان ماهی در شرق آفریقاست. ماهی از سواحل دریا و آب‌های داخلی، به ویژه دریاچه‌های ویکتوریا و تانگانیکا و نیاسا، صید می‌شود. بخش صنعت عمدتا محدود به فرآوری محصولات کشاورزی و تولید کالاهای مصرفی است."
economy,"به گزارش ایرنا، علیرضا سیاهپور چهارشنبه با اعلام این خبر که در ۹ماهه سال ۱۴۰۲ روکش آسفالت تقویتی، حفاظتی و لکه‌گیری در ۱۷ هزار و ۳۴۵ کیلومتر راه‌های شریانی کشور انجام شده است، اظهار کرد: در برنامه‌های امسال ۱۲ هزار و ۵۰۰ کیلومتر روکش آسفالت تقویتی، حفاظتی، درزگیری و لکه‌گیری در محورهای شریانی کشور پیش‌بینی شده بود که تاکنون ۱۷ هزار و ۳۴۵ کیلومتر روکش آسفالت انجام شده است که نسبت به برنامه هدف‌گذاری شده ۱۴۰ درصد بیشتر است.
مدیرکل دفتر نگهداری رویه و ابنیه فنی راه سازمان راهداری بیان کرد: در مدت یادشده ۵۵۳۴ کیلومتر روکش آسفالت تقویتی، ۴۲۶۲ کیلومتر روکش آسفالت حفاظتی و ۷۵۴۹ کیلومتر درزگیری و لکه‌گیری در راه‌های برون‌شهری کشور انجام شده است.
بیشتر بخوانید
عملیات روکش آسفالت در محورهای مواصلاتی بیشتر از میزان هدف انجام شده است
۳۴۲ کیلومتر از راه های استان ایلام روکش آسفالت شد
۳۶ درصد از برنامه بهسازی راه‌ها تحقق یافت
نگهداری راه‌های کشور به ۲۵۰ هزار میلیارد تومان اعتبار نیاز دارد 
وی با اشاره به تعمیر و بازسازی احداث پل بیان کرد: در برنامه یک‌ساله امسال پیش‌بینی شد که ۱۳۶۲ دستگاه پل بزرگ و ۱۹۵۳ پل کوچک تعمیر، بازسازی و یا احداث شوند که در مدت ۹ماهه امسال ۸۵۸ دستگاه پل بزرگ و ۱۵۶۴ دستگاه پل کوچک تعمیر، بازسازی و احداث شد.
به گفته سیاهپور در مدت یاد شده ۲۲۱ دستگاه تونل، دیوار و گالری تعمیر، بازسازی و احداث شد که از برنامه یک‌ساله مورد هدف بیشتر است.
مدیرکل دفتر نگهداری رویه و ابنیه فنی راه سازمان راهداری گفت: در برنامه یک‌ساله امسال احداث ۱۴ کنارگذر پل و تونل در دستور کار بود که در ۹ماهه امسال ۱۶ کنارگذر پل و تونل احداث شد."
economy,"به گزارش ایرنا، شبکه خبری فاکس نیوز آمریکا گزارش داد: کشتی توقیف شده که قبلاً به نام سوئز راجان شناخته می شد، زمانی در مرکز اختلافات دیگری بین آمریکا و ایران قرار داشت که در نهایت منجر به توقیف بیش از یک میلیون بشکه نفت خام ایران توسط آمریکا شد. بنا بر گزارش ها، نیروهای مسلح ایرانی صبح پنجشنبه سوار این کشتی شده و آن را توقیف کردند.
بر اساس این گزارش، توقیف این کشتی از سوی ایران تنها یک روز پس از آن صورت می گیرد که حوثی ها ( انصارالله یمن) بزرگترین حمله خود را تا امروز به خطوط کشتیرانی بین المللی در جنوب دریای سرخ انجام دادند.
فرماندهی مرکزی آمریکا در منطقه موسوم به سنتکام در بیانیه‌ای اعلام کرده بود: حوثی‌ها (انصارالله) روز ۹ ژانویه، تقریباً ساعت ۹:۱۵ شامگاه به وقت صنعا در حمله‌ای پیچیده‌، خطوط کشتیرانی بین‌المللی و ده‌ها کشتی تجاری در حال تردد را هدف قرار دادند.
سنتکام با تکرار ادعاهای ضد ایرانی، مدعی شد: «حوثی‌ها در این تهاجم به طور همزمان از پهپادهای تهاجمی ساخت ایران، موشک‌های کروز ضد کشتی و یک موشک بالستیک ضد کشتی استفاده کردند اما همه ۱۸ پهپاد، دو موشک کروز ضد کشتی و یک موشک بالستیک ضدکشتی با تلاش مشترک ناوگان دریایی ایالات متحده و انگلستان سرنگون شدند و هیچ تلفات یا خسارتی به کشتی‌های تجاری و ناوهای جنگی وارد نشد.»
ستاد فرماندهی مرکزی آمریکا، این حملات را بیست و ششمین حمله نیروهای مسلح یمنی به خطوط کشتیرانی تجاری در دریای سرخ از ۱۹ نوامبر (۲۸ آبان) عنوان کرده است.
ارتش جمهوری اسلامی ایران روز پنجشنبه اعلام کرد: یک نفتکش آمریکایی توسط نیروی دریایی ارتش جمهوری اسلامی ایران با حکم قضایی توقیف شد.
به گزارش ایرنا به نقل از روابط عمومی نیروی دریایی ارتش، نفتکش متخلف سوئز راجان در سال جاری محموله نفت متعلق به جمهوری اسلامی ایران را با هدایت آمریکا سرقت و به بنادر آن کشور منتقل کرده و در اختیار امریکا قرار داده بود .
این نفتکش با تغییر نام به نیکولاس ST در حال حمل نفت در دریای عمان بود که صبح امروز با حکم قضایی و تایید سازمان بنادر و کشتیرانی توسط نیروی دریای راهبردی ارتش جمهوری اسلامی ایران، به تلافی سرقت نفت توسط رژیم آمریکا توقیف شد و در حال انتقال به بنادر جمهوری اسلامی جهت تحویل به مقامات قضایی می‌باشد."
economy,"به گزارش ایرنا کشور بلاروس همسایه ایران نیست اما از آنجایی که در منطقه اوراسیا واقع شده است و مشارکت نزدیکی با کشور روسیه دارد جزو کشورهایی به شمار می‌رود که می‌تواند در مدار همکاری تجاری با ایران قرار داشته باشد.
کشور بلاروس از جمله‌ کشورهای است که طی ۳۰ سال گذشته روابط دیپلماتیک میان این کشور و ایران به سطح بالایی به ویژه در حوزه سیاسی و اقتصادی رسیده است. صادرات به کشورهای اوراسیا و همینطور بلاروس که عضو این اتحادیه است سود زیادی برای تجار ایرانی به همراه دارد.
استان خوزستان با برخورداری از ظرفیت‌هایی در حوزه تولیدات کشاورزی، منابع عظیم نفت و گاز، تاسیسات فولادی و ذوب آهن، کشت و صنعت‌های مختلف، رودخانه‌های پرآب کارون، کرخه، دز، زهره، مارون و جراحی، دسترسی به آب‌های آزاد و بین المللی، شبکه گسترده حمل و نقل، همجواری با بازارهای مصرف جهانی، کشاورزی، صنعت توریسم و گردشگری و منطقه آزاد تجاری صنعتی اروند بستر مناسبی را برای سرمایه‌گذاران اعم از داخلی و خارجی فراهم‌ می‌آورد که ضرورت دارد این ویژگی های با توسعه روابط با دیگر کشورهای به خوبی شناسانده شوند و از آن‌های بهره‌برداری لازم در جهت افزایش میزان صادرات کشور صورت گیرد.
مذاکرات سازنده در جهت توسعه روابط تجاری بلاروس و خوزستان
دیمیتری کالتسوف، سفیر بلاروس سه‌شنبه گفت‌وگو در اتاق بازرگانی اهواز پیرامون توسعه روابط تجاری میان بلاروس و خوزستان را سازنده و مفید خواند و گفت: کشور بلاروس با توجه به برخورداری از صنایع پیشرفته در حوزه ماشین آلات و تجهیزات کشاورزی می‌تواند در این زمینه محصولاتی را به ایران صادر کند و از طرف دیگر علاقمند به وارد کردن محصولات کشاورزی ایران به بلاروس هستیم.
وی دورنمای همکاری میان بلاروس و خوزستان را خوب ارزیابی کرد و گفت: پیش از اینکه به این استان سفر کنم با ظرفیت‌های آن به ویژه در حوزه تولیدات کشاورزی و پتروشیمی آشنایی داشتم و معتقدم در حوزه های مختلف از کشاورزی و ماشین‌آلات با این استان همکاری داشته باشیم.
سفیر بلاروس با اشاره به مذاکرات صورت گرفته پیرامون ظرفیت‌های کشور ایران و به دنبال آن استان خوزستان گفت: از جمله این موضوعات ماشین آلات کشاورزی بود که کشور بلاروس میتواند انواع مختلف ماشین آلات کشاورزی به ایران صادر کند و همچنین ما علاقه مند هستیم از کشور ایران محصولات کشاورزی وارد کنیم
وی تاکید کرد: محصولات کشاورزی ایران همچون میوه و سبزیجات تازه در کشور بلاروس بسیار شناخته شده هستند و در فروشگاه‌های زنجیره‌ای این کشور وجود دارند.
کالتسوف، صنایع پیشرفته استان را نیز دارای اولویت برای توسعه همکاری عنوان کرد.
وی در ادامه بازدید از بندر امام خمینی(ره) و پتروشیمی امیر کبیر را از دیگر برنامه‌های خود در سفر به خوزستان عنوان کرد و گفت: یکی دیگر از برنامه‌های ما در این استان مذاکرات پیرامون توسعه مناسبات تجاری است.
لزوم عملیاتی شدن برنامه‌های تجاری میان ۲ کشور
مدیر کل هماهنگی امور اقتصادی استانداری خوزستان نیز ضمن تاکید بر توسعه همکاری تجاری در حوزه‌های مختلف تاکید کرد: گفت‌وگوهای صورت گرفته پیرامون روابط تجاری باید وارد فاز عملیاتی شوند و پیش از حضور هیات تجاری بلاروس در ایران محور مذاکرات و گفت‌وگوها مشخص شود تا تجار و فعالان اقتصادی و حقوقی مرتبط ایرانی نیز حضور یابند.
سید سعید حسینی‌نژاد با اشاره به ظرفیت‌های استان خوزستان و بلاروس و زمینه‌هایی که امکان همکاری در آن میان ۲ کشور وجود دارد گفت: میگو یکی از تولیدات استان خوزستان است و این محصول در اروپا متقاضی زیادی دارد؛ پیش از این کارخانجات و صنایع غذایی روسیه از این محصول استقبال کرده بودند.
وی افزود: میگوی مورد نظر صنایع غذایی روسیه میگوی هشت گرمی است در حالی که میگوی تولید خوزستان ۲۰ گرمی است از این رو نیاز است مذاکره‌ای با تولیدکنندگان خوزستانی صورت گیرد تا در نحوه تولید تغییراتی ایجاد کنند.
وی صنایع کشاورزی، ماشین آلات کشاورزی، صنایع چوب، فولاد، نورد، لاستیک خودرو به ویژه خودرو سنگین را از دیگر محورهای دارای اولویت میان فعالان اقتصادی ۲ کشور برشمرد.
ضرورت تعامل ۲ جانبه
عضو هیات نمایندگان و رییس کمیسیون بازار، پول و سرمایه اتاق بازرگانی اهواز با اشاره به ظرفیت‌های استان خوزستان در حوزه‌های نفت، گاز، پتروشیمی، صنایع فولادی، تولیدات کشاورزی، معادن برای همکاری تجاری با کشور بلاروس، بر ۲ طرفه بودن روابط تجاری و تعامل دو جانبه میان ۲ کشور تاکید کرد.
علی شعبانی همچنین از تشکیل یک کارگروه ویژه به منظور بررسی نتایج مذاکرات پیرامون همکاری تجاری خوزستان با بلاروس و کمیته‌های مشترک ذیل آن خبر داد و گفت: هیات‌های خارجی بلاروس در ماه‌های آتی سفری به خوزستان خواهند داشت و از طرف دیگر هیاتی از طرف اتاق بازرگانی اهواز به بلاروس اعزام می‌شود.
وی صنایع فولادی، کشاورزی و چوب را از جمله‌ محورهای مهم برای ارتباط با بلاروس خواند و گفت: امید است در نخستین نشستی که در بهمن ماه برگزار می‌شود؛ اتاق بازرگانی اهواز و سفارت کشور بلاروس مقدماتی را فراهم آورند تا مذاکرات تجاری تخصصی ثمرات خوبی را برای استان به ارمغان آورد.
تراز منفی ایران در صادرات به بلاروس
مدیر کل صنعت، معدن و تجارت استان خوزستان نیز گفت: شناساندن ظرفیت‌های استان خوزستان به سفرا می‌تواند گام مهمی در توسعه تجاری با کشورها به ویژه کشورهای دارای مراودات اقتصادی گسترده با ایران باشد.
حمیدرضا فلاح میزان صادرات خوزستان از ابتدای امسال تاکنون را حدود ۴.۲ میلیارد دلار عنوان کرد و توضیح داد: در حوزه بلاروس حدود ۷۰ میلیون دلار از سراسر کشور صادرات انجام شده است و حدود ۱۱۰ میلیون دلار نیز واردات ثبت شده که ۷۰ درصد مراودات اقتصادی استان خوزستان با این کشور عمدتا در حوزه صنایع کشاورزی است.
وی افزود: با مقایسه میزان صادرات و واردات به بلاروس شاهد تراز منفی کشور در زمینه صادرات هستیم که باید تلاش کنیم این تراز را به سمت برابر و مثبت سوق داده شود.
مدیر کل صنعت، معدن و تجارت استان خوزستان با اشاره به معرفی ظرفیت‌های خوزستان در حوزه‌های مختلف صنایع پتروشیمی، فولادی، سلولزی و صنایع کشاورزی گفت: در بحث تامین ماشین آلات و تامین مواد اولیه از کشور بلاروس و تامین برخی کالاها به ویژه کالاهای کشاورزی و صنایع پلیمری به کشور بلاروس ظرفیت گسترده‌ای فراهم است که در این خصوص یک کارگروه اجرایی در حال تدوین این ظرفیت‌ها است و تا پایان سال هیات‌هایی از بلاروس به استان خوزستان سفر خواهند کرد و آنگاه وارد فاز اجرایی و عملیات و اقتصادی با این کشور خواهیم شد.
لزوم ایجاد شرکت‌های مدیریت صادرات در خوزستان
فلاح نبود شرکت‌های مدیریت صادرات (ای ام سی) در استان را یک ضعف برشمرد و خاطرنشان کرد: در این زمینه در حال برنامه‌ ریزی هستیم تا حداقل یک شرکت توانمند در حوزه صادرات با مدیریت اتاق بازرگانی اهواز شکل گیرد تا به حوزه صادرات استان کمک کند.
وی ادامه داد: فعالیت شرکت‌های مدیریت صادرات می‌تواند ارتباط میان اتاق‌های بازرگانی، تولیدکنندگان و صادرکنندگان را فراهم کند و جهش بزرگی نیز در این زمینه ایجاد کند.
مدیر کل صنعت، معدن و تجارت استان خوزستان هدفگذاری استان تا سال ۱۴۰۴ را ۱۰ میلیون دلار در حوزه صادرات عنوان کرد.
کشاورزی خوزستان بستری مطلوب برای جذب سرمایه گذاران بلاروس
نائب رییس دوم اتاق بازرگانی، صنایع، معادن و کشاورزی اهواز با تاکید بر اینکه خوزستان یکی از قطب های توانمند کشاورزی ایران محسوب می شود گفت: بخش کشاورزی در استان، بستر مطلوبی برای جذب سرمایه گذاران کشور بلاروس است.
صفدر پیرمرادی ادامه داد: سرمایه گذاران این کشور می توانند در حوزه های مختلف بخش کشاورزی استان بخصوص در زمینه تولید فرآورده های گوشتی نیز مشارکت و همکاری نزدیکی با فعالان اقتصادی خوزستان داشته باشند.
وی تکمیل زنجیره تولید در صنایع کشاورزی استان را ضروری دانست و بیان داشت: باتوجه به برخورداری کشور بلاروس از دانش فنی در حوزه صنایع تبدیلی، زمینه مطلوبی برای همکاری های تجاری را فراهم خواهد کرد.
نائب رییس دوم اتاق بازرگانی اهواز با تشریح میزان‌تولیدات کشاورزی استان بیان کرد: سالانه بیش از ۱۷ میلیون تن انواع محصولات کشاورزی در خوزستان تولید می شود که از جمله این محصولات تولید سه میلیون تن گندم به عنوان یک محصول مهم در تامین امنیت غذایی از اراضی کشاورزی استان خوزستان است.
پیرمرادی همچنین به تولید سالانه ۱۵۰ هزار تن مرغ و ۳۰۰ هزار تن تخم مرغ در استان اشاره کرد و گفت: تامین نهاده های دامی در تولید محصول مرغ از اهمیت بالایی برخوردار است.
وی یادآور شد: در کشور توان تولید سه میلیون تن مرغ داریم که با فعال کردن این ظرفیت توان صادراتی به کشورهای مختلف را خواهیم‌ داشت.
پیشنهاد همکاری با کشور بلاروس برای تامین ماشین آلات مورد نیاز در بخش کشاورزی
رییس کمیسیون کشاورزی اتاق بازرگانی اهواز نیز در نشست بررسی ظرفیت های اقتصادی خوزستان با حضور سفیر کشور بلاروس بیان کرد: در استان خوزستان این آمادگی وجود دارد که به منظور تامین بخشی از ماشین آلات مورد نیاز برداشت محصولات کشاورزی، تفاهم‌نامه همکاری منعقد شود.
طاهر سبحانی یادآورشد: باتوجه به برخورداری خوزستان از آب و هوای چهار فصل که زمینه خوبی برای تولید محصولات کشاورزی ایجاد می‌کند؛ میزان تعامل و همکاری خود در این حوزه را با کشور بلاروس افزایش دهد.
وی همچنین سهم خوزستان از صادرات ایران به بلاروس را ۷۰ درصد عنوان کرد و گفت: بیشترین حجم صادرات از خوزستان را محصولات کشاورزی تشکیل می‌دهد.
ضرورت معرفی ظرفیت های اقتصادی خوزستان به بخش خصوصی بلاروس
عضو هیات رییسه اتاق بازرگانی اهواز با تاکید بر ضرورت معرفی ظرفیت های اقتصادی استان خوزستان به بخش خصوصی بلاروس بیان داشت: کشور بلاروس در گذشته فعالیت های اقتصادی با استان خوزستان داشته که نتیجه بخش نبوده است؛ به همین دلیل باید تلاش شود که ظرفیت های اقتصادی استان به صورت شفاف و روشن برای بخش خصوصی این کشور معرفی شود.
عیسی نعامی تصریح کرد: اتاق بازرگانی اهواز از پذیرش هیات های تجاری کشور بلاروس و همچنین اعزام هیات های تخصصی به این کشور حمایت خواهد کرد.
رییس کمیسیون حقوقی و حمایت قضایی و مقرراتی اتاق بازرگانی اهواز خاطرنشان کرد: همچنین این آمادگی وجود دارد تا برای پیشگیری از اختلافات احتمالی بین تجار و فعالان اقتصادی، نسبت به ایجاد مراکز داوری مشترک بین فعالان اقتصادی خوزستان و کشور بلاروس اقدام شود."
economy,"به گزارش ایرنا، بر اساس آمار بانک مرکزی، تکلیف و سهمیه امسال برای پرداخت وام ازدواج ۱۴۴ همت است که از ابتدای فروردین تاکنون بالغ بر ۱۳۴ همت از سهمیه توسط شبکه بانکی به ۶۵۸ هزار متقاضی پرداخت شده است که حاکی از رشد ۲۸ درصدی در پرداخت تسهیلات به متقاضیان نسبت به دوره مشابه سال گذشته است. پرداخت وام فرزند و ودیعه مسکن هم از مرز ۵۸ همت گذشت.

به گزارش روابط عمومی بانک مرکزی، پرداخت این میزان تسهیلات در حالی محقق شده است که شبکه بانکی براساس سهمیه تکلیفی تا تاریخ ۱۹/۱۰/۱۴۰۲ مکلف به پرداخت ۱۱۶.۴ همت تسهیلات قرض الحسنه ازدواج بود که رقم پرداخت کنونی تسهیلات از ابتدای سال تا ۲۰ دی‌ماه نشان از عملکرد بیش از ۱۱۵ درصدی پرداخت تسهیلات قرض الحسنه ازدواج از سوی شبکه بانکی دارد.

همچنین از ابتدای سال جاری تا بیستم دی ماه در زمینه پرداخت تسهیلات فرزندآوری نیز تعداد ۶۰۱.۶۱۹ متقاضی به مبلغ ۳۷ همت تسهیلات خود را دریافت کرده اند که این رقم رشد ۴۰ درصدی نسبت به مدت مشابه سال قبل از زمان ابلاغ مصوبه شورا در تیرماه سال ۱۴۰۱ تاکنون داشته است.

در زمینه پرداخت تسهیلات ودیعه مسکن نیز طی این مدت از مجموع تعداد ۳۹۵۳۵۵ متقاضی که تشکیل پرونده داده اند تعداد ۳۵۱.۱۶۱ نفر به مبلغ ۲۱ همت موفق به دریافت این تسهیلات شده اند.

لازم به ذکر است بنابر دستور رئیس جمهور و تاکید رئیس کل بانک مرکزی مبنی بر تسریع اعطای تسهیلات قرض الحسنه ازدواج و فرزند و لزوم کاهش صف متقاضیان دریافت این تسهیلات اخیر نیز بانک مرکزی تمهیداتی اندیشید که علاوه بر اعطای تسهیلات سهمیه های ابلاغی، بانک های عامل به منظور کاهش متقاضیان در صف نسبت به پرداخت ۱۲۵ هزار فقره تسهیلات قرض الحسنه ازدواج و ۱۱۰ هزار فقره تسهیلات قرض الحسنه فرزند مازاد بر سهمیه های قبلی تا پایان سال جاری اقدام کنند.

همچنین در طرح جدید بانک مرکزی بانک های قرض الحسنه مهر و رسالت نیز که در سال جاری عامل پرداخت این نوع تسهیلات نبودند نیز در سامانه ازدواج و فرزند بانک مرکزی فعال شده و امکان ثبت نام متقاضیان در این دو بانک نیز فراهم شده است."
economy,"به گزارش خبرنگار اقتصادی ایرنا، «عباس علی‌آبادی» وزیر صنعت، معدن و تجارت در حکمی «مهرداد خسروی» را به عنوان سرپرست جدید دفتر صنایع خودرو وزارت صنعت، معدن و تجارت منصوب کرد.
پیش از این عبدالله توکلی لاهیجانی در این سمت بود."
economy,"به گزارش ایرنا، وزارت امور اقتصادی و دارایی در پاسخ به گزارش ۱۷ دی ماه سال جاری روزنامه اقتصادی تعادل با عنوان «دو سناریو برای دولت و سهامداران بورس» توضیح داد: دولت سیزدهم در همه روزهای پر التهاب دو سال گذشته همواره حمایت از بازار سرمایه را رها نکرده است، هرچند نوسان در این بازار امری طبیعی و بدیهی محسوب می‌شود، اما دولت بر اساس قولی که به فعالان این بخش داده است هرگز اجازه تکرار اتفاقات سال ۹۹ را در بورس نخواهد داد و اکنون آنچه در بازار بورس در حال اتفاق است، بخشی از ذات این نهاد بوده و دلیل بر شکست برنامه‌های دولت برای رونق تالار شیشه‌ای نیست.
با استمرار سیاست مالی و پولی دولت در بودجه سال آینده و حفظ آرامش و ثبات در اقتصاد، سرمایه به جای ورود به بازارهای موازی به سمت بازار سرمایه و بخش‌های مولد حرکت می‌کند.
در اقتصاد هر گاه دولت سهم خود را در اقتصاد زیاد کند، کاهش سهم بخش خصوصی را به دنبال دارد و بودجه انقباضی به این معنا است که دولت فضا را برای بخش خصوصی و توسعه سرمایه‌گذاری شرکت‌ها و ورود شرکت‌ها به عرصه اقتصاد باز می‌کند.
دولت سیزدهم همیشه بر اقدامات بنیادی در راستای توسعه و تقویت بازار سرمایه کشور تاکید داشته و برخی از اقدامات صورت‌گرفته طی دو سال استقرار دولت سیزدهم از جمله تدوین آیین‌نامه اجرایی «بازار مبادلات شمش طلا در بورس کالای ایران»، تدوین دستورالعمل تأمین مالی در زنجیره تأمین به پشتوانه اسناد اعتباری در بورسهای کالایی کشور، استفاده از ظرفیت صندوق تثبیت بازار سرمایه و تدوین آیین‌نامه‌های مربوطه و اصلاح اساسنامه صندوق مذکور، تدوین آیین‌نامه حمایت از تولید دانش‌بنیان در حوزه اقتصاد، تصویب بسته حمایتی ۱۰ بندی مورخ بهمن ۱۴۰۰؛ با هدف بهبود ثبات و پیش‌بینی‌پذیری در اقتصاد، تدوین بسته دوم حمایت از سرمایه‌گذاری در بازار سرمایه، ارتقای سازوکار تشکیل و پذیرش «شرکت پروژه (سهامی عام)» با موضوع فعالیت‌های معدنی (طلا و مس) و اخذ موافقت اصولی دو شرکت پروژه سهامی عام در حوزه استخراج طلا و تغلیظ مس از سازمان بورس و اوراق بهادار، اقدامات اجرایی در راستای طراحی و انتشار گواهی سپرده کالایی بر پایه نفت و میعانات گازی در بورس انرژی ایران و طراحی و انتشار گواهی سپرده کالایی بر پایه شمش طلا در بورس کالای ایران، سهیل و تشویق ورود شرکت‌ها به بازار سهام در همین راستا انجام شده است.
سیاست‌های اقتصادی دولت مبتنی بر ایجاد آرامش و ثبات در بازارها به‌ویژه بازار ارز و بورس است و با استمرار این سیاست‌های پولی و مالی انتظار می‌رود شاهد تسریع در حرکت پول از سایر بازارها به سمت بازار سرمایه باشیم."
economy,"به گزارش ایرنا از سازمان برنامه و بودجه کشور، توجه به وضعیت معیشتی بازنشستگان و وظیفه بگیران سازمان تامین اجتماعی در راستای کاهش اثرات تورم بر زندگی آنان و حفظ قدرت خرید آنها، یکی از سیاست های دولت سیزدهم در تعامل با مجلس شورای اسلامی است که منجر به تصویب بند الحاقی ۲ ماده ۲۹ برنامه هفتم توسعه شده است.
بر اساس بند الحاقی ۲ ماده ۲۹ برنامه هفتم توسعه، دولت مکلف است در طول اجرای قانون برنامه در قالب بودجه سنواتی نسبت به تادیه بدهی حسابرسی شده خود به سازمان تامین اجتماعی از محل سهام قابل واگذاری دولت در قالب قانون اجرای سیاست های کلی اصل ۴۴ قانون اساسی و اصلاحات بعدی آن، واگذاری املاک مازاد بر نیاز دستگاه های اجرائی، تادیه نقدی در بودجه سنواتی، اوراق بهادار قانونی و امتیازات مورد توافق، اقدام کند.
در تبصره این بند آمده است که در اجرای حکم این بند باید سالانه حداقل ۱۰ درصد بدهی دولت به سازمان تامین اجتماعی تسویه شود. سازمان تامین اجتماعی نیز مکلف شده است از محل منابع مذکور، متناسب سازی مستمری بازنشستگان خود را با تایید وزارت تعاون، کار و رفاه اجتماعی اجرا کند.
تصویب پیشنهاد دولت برای افزایش ترمیم حقوق بازنشستگان در سال ۱۴۰۳ در کمیسیون تلفیق
سازمان برنامه و بودجه کشور همچنین اعلام کرد: به منظور اجرای متناسب‌سازی حقوق بازنشستگان کشوری و لشکری، در بند (س) تبصره (۶) لایحه بودجه سال ۱۴۰۳ منابع لازم از محل افزایش یک درصد مالیات بر ارزش افزوده پیش‌بینی و از سوی دولت برای تصویب به مجلس شورای اسلامی ارسال شده است که در کمیسیون تلفیق بودجه سال ۱۴۰۳ نیز به تصویب رسیده است. منابع حاصل از این بند در سال ۱۴۰۳ حداقل معادل ۵۰ همت است که صرف متناسب‌سازی حقوق بازنشستگان با شاغلان همطراز خواهد شد.
این متناسب‌سازی‌ها، علاوه بر افزایش ضریب حقوق یا مستمری سالانه بازنشستگان است. به عبارت دیگر در سال ۱۴۰۳، حقوق بازنشستگان علاوه بر رشد متوسط ۱۸ درصد مشمول پرداخت ترمیمی موضوع بند (س) تبصره (۶) لایحه بودجه ۱۴۰۳ خواهد شد. با این اقدامات، در مجموع میزان رشد حقوق بازنشستگان به برآورد میزان تورم سال آینده نزدیک خواهد بود."
economy,"به گزارش ایرنا از وزارت نیرو، علیرضا ورناصری در باره تحقیق و تفحص صورت‌گرفته از عملکرد وزارت نیرو در دولت‌های یازدهم و دوازدهم افزود: این تحقیق و تفحص بر اساس ماده ۴۴، ۴۵، ۴۸، ۴۹ و ۵۰ قانون برنامه ششم مورد بررسی قرار گرفت که شامل افزایش بازدهی نیروگاه‌های کشور، تعیین قیمت برق در بورس، تصویب طرح جامع انرژی کشور، افزایش ۲۵ هزار مگاواتی ظرفیت تولید برق، ایجاد هاب منطقه‌ای برق و توسعه نیروگاه‌های تجدیدپذیر می‌شود.
وی خاطرنشان کرد: علاوه بر اینکه این پنج ماده در قانون برنامه ششم توسعه مورد بررسی قرار گرفت، عملکرد دولت‌های یازدهم و دوازدهم نیز در اجرای این تکالیف بررسی شد.
وی ادامه داد: در ارتباط با ""جزء یک‌بند به ماده ۴۴"" با موضوع موافقت اصولی برای ایجاد نیروگاه‌ها با بازدهی ۵۵ تا ۶۰ درصد؛ آنچه که به دست ما رسید تا پایان سال ۱۴۰۰، متوسط راندمان نیروگاه‌های حرارتی کشور حدود ۳۹ درصد بوده که قسمت خوب عملکرد دولت‌های یازدهم و دوازدهم در همین بخش مشاهده می‌شود و حدود ۷۰ درصد است.
عضو کمیسیون انرژی مجلس گفت: در ارتباط با ""جزء ۲ بند ب ماده ۴۴ "" با موضوع تکلیف قانونی تعیین قیمت خرید برق باتوجه‌به سازوکار بازار بورس، سهم بورس انرژی کشور با ارزیابی عملکرد دولت‌های یازدهم و دوازدهم، حدود ۳ درصد به ثبت رسیده است.
ورناصری افزود: در ارتباط با ""بند ب ماده ۴۴"" با موضوع تغییر و تصویب آئین‌نامه اجرایی، باید گفت که این آیین‌نامه صرفاً به‌عنوان اقدامی اداری محسوب می‌شده و هزینه بر نبوده که در سال پایانی برنامه محقق شد؛ این در حالی است که باید در سال نخست برنامه به مرحله اجرا می‌رسید؛ بنابراین ارزیابی‌های صورت‌گرفته دراین‌خصوص عدد ۱۵ را نشان می‌دهد.
وی ادامه داد: ""ماده ۴۵ "" در ارتباط با تصویب طرح جامع انرژی کشور تا پایان سال اول اجرای قانون با دو سال تأخیر در سال ۱۳۹۹ انجام شد که ارزیابی عملکرد صورت‌گرفته در این باره حدود ۳۰ درصد است.
این نماینده مردم در خانه ملت خاطرنشان کرد: عملکرد دولت‌های یازدهم و دوازدهم در خصوص اجرای ""بندت ماده ۴۸"" با موضوع افزایش توان تولید برق تا ۲۵ هزار مگاوات از طریق مؤسسات غیردولتی ۴۰ درصد ارزیابی می‌شود؛ توضیح بیشتر اینکه مجموع ظرفیتی که طی این بازه زمانی به شبکه برق کشور اضافه شد در سال‌های اجرای برنامه حدود ۱۱ هزار مگاوات بوده است که ۹۰ درصد آن توسط بخش خصوصی و ۱۰ درصد توسط بخش دولتی صورت‌گرفته است.
ورناصری افزود: در ارتباط با ""ماده ۴۹"" که حول محور ایجاد بازار منطقه‌ای و قطب منطقه‌ای برق است، با درنظرگرفتن اینکه حدود ۱۵ کشور در اطراف ایران قرار دارند که این امر می‌توانست یکی از ویژگی‌های منحصربه‌فرد کشور لحاظ شود، این امکان وجود داشت که در تبادلات دوجانبه یا چندجانبه یک مزیت ویژه‌ای را برای کشور فراهم کنیم که در برنامه ششم این مهم نه‌تنها افزایش نیافت بلکه روند کاهشی را نیز طی کرد.
این نماینده مردم در مجلس شورای اسلامی خاطرنشان کرد: براین‌اساس حجم صادرات و واردات برق کشور در سال‌های فعالیت دولت‌های یازدهم و دوازدهم بسیار کم بوده و ارزیابی عملکرد در این زمینه حدود ۱۰ درصد است.
عضو کمیسیون انرژی مجلس شورای اسلامی گفت: ""ماده ۵۰ "" نیز در ارتباط با افزایش سهم نیروگاه‌های تجدیدپذیر به حداقل پنج درصد برابر با تکلیف قانونی می‌شد؛ اما در سال آخر اجرای برنامه در دو دولت یازدهم و دوازدهم، سهم نیروگاه‌های تجدیدپذیر از کل ظرفیت‌های نیروگاه‌های کشور حدود ۱.۱ درصد به ثبت رسید و تا پنج درصد فاصله زیادی است؛ بنابراین ارزیابی صورت‌گرفته از عملکرد صورت‌گرفته ۲۲ درصد را نشان می‌دهد.
وی با بیان اینکه گزارش تحقیق و تفحص از نحوه عملکرد وزارت نیرو در دولت‌های یازدهم و دوازدهم به قوه قضائیه ارجاع شد، خاطرنشان کرد: براین‌اساس قصور این دستگاه اجرایی در دولت‌های یازدهم و دوازدهم، مدیرعامل وقت شرکت مادرتخصصی تولید نیروی برق حرارتی و رئیس وقت سازمان برنامه‌وبودجه کشور محرز و به قوه قضائیه ارجاع شده است."
economy,"به گزارش ایرنا از پایگاه اطلاع رسانی شرکت سرمایه‌گذاری نفت و گاز و پتروشیمی تامین (تاپ‌نیوز)، مدیران ارشد هلدینگ نفت و گاز و پتروشیمی قرارگاه خاتم‌الانبیاء(ص) با حضور در شرکت سرمایه‌گذاری نفت و گاز و پتروشیمی تامین با بابک افقهی مدیرعامل و نایب رئیس هیات مدیره، فرهاد ایزدجو رئیس هیات مدیره و علی سیفیان قائم مقام و عضو هیات مدیره دیدار و گفت وگو کردند.
بابک افقهی، مدیرعامل شرکت سرمایه‌گذاری نفت و گاز و پتروشیمی تامین (تاپیکو) در این دیدار با اشاره به سیاست‌گذاری‌های انجام شده هلدینگ در جهت مرتفع ساختن نیاز کشور، از برنامه‌ریزی‌های صورت گرفته در این هلدینگ در جهت سرمایه‌گذاری در پروژه‌های توسعه‌ای حوزه نفت، گاز و پتروشیمی خبر داد.
وی حضور در مباحث بالادستی در حوزه نفت و گاز را از برنامه های اولویت دار هلدینگ دانست و تصریح کرد: همکاری با قرارگاه خاتم الانبیاء (ص) با توجه به تجارب و ظرفیت های خوبی که در حوزه بالادستی و توسعه میادین دارد باید در دستور کار مدیران 2 هلدینگ قرار گیرد.
در این جلسه زمینه‌های همکاری بویژه در حوزه توسعه میادین نفت و گاز با توجه به دارا بودن دو شرکت E&P، تجهیزات، امکانات، نیروی متخصص و سابقه و توان عملیاتی قرارگاه خاتم‌الانبیاء(ص) در حوزه بالادستی، مورد بررسی قرار گرفت."
economy,"به گزارش ایرنا از ایمیدرو، پنجمین دوره جشنواره و نمایشگاه ملی فولاد ایران از ۱۹ تا ۲۱ دی ماه سال جاری در برج میلاد تهران و به همت انجمن تولیدکنندگان فولاد ایران و حمایت و مشارکت معاونت علمی و فناوری ریاست جمهوری، وزارت صنعت، معدن و تجارت، وزارت علوم، تحقیقات و فناوری، ایمیدرو، شرکت های بزرگ فولادی و معدنی و سازندگان و شرکت های دانش بنیان مطرح داخلی در حال برگزاری است.
محمدرضا موثقی نیا در جریان بازدید از جشنواره و نمایشگاه ملی فولاد با بیان این مطلب گفت: نقطه قوت بزرگ نمایشگاه، این بود که به شرکت های دانش بنیان، یک هویت کامل و جدید داده شده بود و در آن، دانشمندان و کارشناسان جوان زیادی را دیدیم که در عمل کار کرده بودند.
وی افزود: آنها فارغ از مباحث نظری و دانشگاهی، همه دانش خود را به منصه ظهور رساندند و این جای افتخار دارد.
رییس هیات عامل ایمیدرو با اشاره به صرفه جویی ارزی قابل توجه بومی سازی های انجام شده در بخش تجهیزات و قطعات صنعت فولاد، توسط شرکت های داخلی، اظهار داشت: طبق گفته مسئولان غرفه ها، قطعات و تجهیزات ساخته شده، از نظر کیفیت با نمونه های خارجی قابل مقایسه و در برخی موارد نیز برتر است.
وی ادامه داد: طرح های ارزشمند و مفیدی در بخش بومی سازی قطعات و تجهیزات از سوی شرکت های داخلی، در مرحله تولید دانش فنی است که امیدوار هستم سال آینده، پیشرفت های کامل تری را از این شرکت های مهم شاهد باشیم."
economy,"به گزارش ایرنا از وزارت راه و شهرسازی، امیر معصومی کارشناس مرکز مدیریت راه‌های کشور، وضعیت ترافیکی را در محورهای برون‌شهری تشریح کرد و گفت: تردد در محورهای چالوس، هراز، فیروزکوه آزادراه تهران-شمال و آزادراه قزوین-رشت (رفت و برگشت) روان است. همچنین، محورهای چالوس و فیروزکوه و آزادراه قزوین-رشت دارای بارش باران و مه گرفتگی و سایر محورهای شمالی فاقد هرگونه مداخلات جوی است.
کارشناس مرکز مدیریت راه‌های کشور از ترافیک سنگین در آزادراه قزوین-کرج-تهران حدفاصل پل فردیس تا پل کلاک و محدوده گرمدره خبر داد.
معصومی گفت: در برخی از محورهای استان های آذربایجان غربی، آذربایجان شرقی، زنجان، قزوین، همدان و کردستان، بارش برف و باران و در برخی از محورهای استان های مازندران، گلستان و گیلان بارش باران گزارش شده است.
وی افزود: محور پونل-خلخال، هشتگرد-طالقان، سروآباد-پاوه، سی سخت-پادنا، گنجنامه–تویسرکان، وازک–بلده مسدود است."
economy,"به گزارش ایرنا از سازمان برنامه و بودجه کشور، دهمین جلسه بررسی بخش تفصیلی بودجه سال ۱۴۰۳ کل کشور با حضور «داود منظور» معاون رئیس‌جمهور و رئیس سازمان برنامه و بودجه کشور، معاونان و رؤسای امور این سازمان برگزار شد. در این جلسه ۲ گزارش «اعتبارات مورد نیاز پروژه‌های خاتمه‌یافتنی و مصوبات سفرهای استانی رئیس‌جمهور» از سوی امور طرح‌های کلان و «جمع‌بندی بخش ساماندهی تملک دارایی‌های سرمایه‌ای در بخش دوم لایحه بودجه سال ۱۴۰۳» از سوی امور هماهنگی و تلفیق بودجه ارائه شد.
«داود منظور»، در این جلسه با تأکید بر تسریع در تخصیص اعتبارات مورد نیاز طرح‌های خاتمه‌یافتنی تا پایان امسال، اظهار کرد: در تعیین اعتبارات عمرانی در بودجه سال آینده، توسعه متوازن همه بخش‌ها مدنظر قرار گیرد تا عقب‌ماندگی‌های احتمالی جبران شود.
معاون رئیس‌جمهور با اشاره به اینکه یکی از شاخص‌های بودجه سال ۱۴۰۳ بر پایه واقع‌بینی قرار گرفته است، افزود: با توجه به واقعی دیده شدن منابع بودجه سال آینده، وضعیت تحقق اعتبارات تملک دارایی‌های سرمایه‌ای در سال ۱۴۰۳، حتماً بهتر از امسال خواهد بود.
بیشتر بخوانید
اولویت‌بندی طرح‌های عمرانی برای تخصیص اعتبارات/ ارائه راه‌حل برای مسائل کشور
آیین بزرگداشت یادواره شهدای سازمان برنامه و بودجه برگزار شد
شفافیت بودجه‌ریزی سیاست راهبردی دولت سیزدهم است/ بودجه دارو به موقع اختصاص یابد
طرح‌های سلامت، جزو سه اولویت اصلی سازمان برنامه و بودجه قرار دارند
ارائه یک بودجه منسجم به دولت تا پایان دی‌ماه/ اصلاح بودجه با استفاده از نظام درآمد- هزینه
پیشرفت کشور نیازمند نگاه جامع‌نگر است/ نگاه ویژه دولت به فرهنگ در تدوین برنامه‌ها
طرح‌های عمرانی اولویت‌دار باید تا پایان امسال و سال آینده تکمیل شود
اعتبارات حقوق بازنشستگان در لایحه بودجه اضافه شد/ ارائه جدول مربوط به مصارف
تخصیص ۱۱.۵هزار میلیارد تومان برای ۱۲ کلان پروژه حمل و نقل
هوشمندسازی بودجه از رویکردهای اصلی سازمان برنامه و بودجه است
وی با اشاره به ضرورت متعهد کردن دستگاه‌ها به تکمیل و اتمام طرح‌هایی که به عنوان طرح خاتمه‌یافتنی اعلام می‌کنند، گفت: برای اینکه انضباط مالی در کشور حاکم شود، حتماً باید امورهای مختلف سازمان ضمن انعقاد تفاهم‌نامه با دستگاه‌ها، آنها را متعهد به اتمام طرح‌ها در چارچوب‌های تعیین شده کنند.
منظور با تأکید بر هوشمندسازی بودجه‌ای به عنوان یکی از رویکردهای اصلی سازمان برنامه و بودجه کشور، بیان کرد: پرداخت به ذی‌نفع نهایی در طرح‌های تملک دارایی‌های سرمایه‌ای باید با جدیت دنبال شود تا سازمان برنامه و بودجه بداند منابع تخصیص‌یافته به‌درستی به هدف اصابت کند و در همین راستا، توجه جدی به عملیاتی‌سازی سامانه‌های مربوطه در دستور کار سازمان قرار دارد.
سازمان برنامه و بودجه، ناظر بر امور برنامه‌ای دستگاه‌ها است
رئیس سازمان برنامه و بودجه با بیان اینکه باید در سامانه طرح‌های تملک، مجوزهای ماده ۲۳ تمام طرح‌ها بارگذاری شود، گفت: در این صورت است که ضمن شفاف شدن اطلاعات و در دسترس بودن آنها، امکان حکمرانی مطلوب بر اساس اطلاعات صحیح و دقیق ایجاد می‌شود.
وی به اهمیت موضوع مدیریت منابع آب در ماه‌های پیش رو پرداخت و گفت: علاوه بر تسریع در تخصیص اعتبارات مربوط به رفع تنش آبی و آبرسانی در کشور، منابع مالی لازم برای صیانت از آب‌های زیرزمینی و بهبود حکمرانی منابع آب در حوزه رودخانه‌ها، تعیین حریم و بستر و... نیز باید تأمین شود.
منظور با اشاره به لزوم توجه بیشتر بخش‌های مختلف سازمان به رصد مستمر و ارائه برنامه‌های جامع و گزارش‌های پیش‌نگرانه درباره مسائل مختلف کشور، تاکید کرد: سازمان برنامه و بودجه، ناظر بر امور برنامه‌ای دستگاه‌هاست و هر یک از امور سازمان، باید ضمن نظارت برنامه‌محور بر دستگاه‌های مرتبط با حوزه فعالیت خود، برنامه‌ها و اقدامات آنها را به دقت رصد و پایش کند.
معاونان و رؤسای امور سازمان برنامه و بودجه در این نشست،به بیان نظرات و دیدگاه‌های خود پرداختند."
economy,"سردارحسین کرمی در مصاحبه با خبرنگار اجتماعی ایرنا اظهار داشت: طبق سیاست جدید فرماندهی کل انتظامی ایجاد مسکن و تسهیلات مناسب در حوزه مسکن برای تمامی نیروهای فراجا از جمله یگان‌های ویژه است.
وی ادامه داد: پیش بینی ساخت ۱۰۰ هزار واحد مسکونی سازمانی که اجرای آن از ابتدای امسال آغاز شده، می‌تواند بخش قابل توجهی از دغدغه نیروهای فراجا به خصوص نیروهای متاهل را فراهم کند.
فرمانده یگان‌های ویژه فراجا ادامه داد: مجموعه یگان ویژه نیز برای کمک به این اتفاق به صورت داوطلبانه ۷۰ هکتار از پادگان موسی ابن جعفر(ع) را برای ساخت واحدهای مسکونی پیشنهاد داده است.
سردار کرمی به آغاز انجام عملیات ساخت و ساز در اراضی پیشنهادی یگان ویژه اشاره کرد و افزود: خوشبختانه به سرعت ساخت و سازها در حال انجام است و امیدواریم که به زودی بتوانیم واحدهای مسکونی را به نیروها تحویل دهیم.
وی همچنین به اعتبارات تخصیص به یگان ویژه برای خرید خانه سازمانی در سال جاری اشاره کرد و گفت: سال گذشته ۵۰۰ واحد سازمانی در شهر تهران برای مجموعه یگان ویژه خریداری شد و دراختیار نیروها قرار گرفت.
بیشتر بخوانید
یگان ویژه پلیس به سامانه تشخیص لیدرها و محرکان بی‌نظمی مجهز می‌شود
تروریست‌های کوردل حتی از برگزاری مراسم سالگرد شهادت حاج قاسم سلیمانی هم واهمه دارند 
پرونده ترور سردار سلیمانی؛ دادخواهی حقوق یک ملت
زیرساخت‌های مورد نیاز برای اجرای آزمایشی طرح پابند الکترونیک فراهم شد
افزایش بیش از ۱۰ برابری وام ودیعه مسکن
فرمانده یگان‌های ویژه فراجا افزایش تسهیلات ودیعه مسکن را از اقدامات شایسته فرماندهی کل دانست و گفت: متاسفانه در گذشته وام ودیعه مسکن حدود ۱۰ تا ۱۵ میلیون تومان بود که طی یکسال اخیر افزایش بیش از ۱۰ برابری داشته است.
به گفته سردار کرمی، اکنون تسهیلات ودیعه و اجاره مسکن به حدود ۱۵۰ تا ۲۰۰ میلیون تومان رسیده که بخش از نیاز نیروهای انتظامی برای تهیه مسکن را برطرف می‌کند.
وی با اشاره به موضوع تخصصی فعالیت یگان‌های ویژه اضافه کرد: افزایش مدت مرخصی ها از دیگر طرح‌های تشویقی برای مجموعه ما به شمار می‌رود که در طرح امام حسین (ع) ویژه متاهلان، مدت مرخصی آنان افزایش یافته است.
او در پایان تاکید کرد: خوشبختانه اقدامات مناسبی در حوزه معیشت و مسکن نیروهای مجموعه یگان ویژه و دیگر بخش های انتظامی در حال انجام است که می تواند دلگرمی مناسبی برای نیروها باشد."
economy,"به گزارش ایرنا، بانک جهانی در جدیدترین گزارش خود با عنوان دورنمای اقتصادی جهان که امروز منتشر شده از رشد ۴.۲ درصدی اقتصاد ایران در سال ۲۰۲۳ خبر داده است.
این نهاد بین المللی در گزارشی که خردادماه منتشر کرده بود پیش بینی کرده بود اقتصاد ایران در این سال تنها ۲.۲ درصد رشد کند که بر این اساس رشد ۴.۲ درصدی اقتصاد ایران در سال ۲۰۲۳ بیشتر از انتظار کارشناسان بانک جهانی بوده و به عبارتی این نهاد غربی، برآوردش از رشد اقتصادی ایران را حدودا ۲ برابر کرده است.
این گزارش همچنین پیش بینی خود از رشد اقتصادی ایران در سال ۲۰۲۴ را به ۳.۷ درصد افزایش داده که بیشتر از رشد ۲ درصدی پیش بینی شده برای این سال در گزارش خرداد ماه این نهاد بوده است.
رشد ۴.۲ درصدی اقتصاد ایران در سال ۲۰۲۳ در حالی بوده که متوسط رشد اقتصادی جهان در این سال ۲.۶ درصد بوده است. اقتصادهای پیشرفته در این سال تنها ۱.۵ درصد رشد کرده اند. رشد اقتصادی منطقه یورو ۰.۴ درصد و آمریکا ۲.۵ درصد بوده است.
متوسط رشد اقتصادی کشورهای درحال توسعه نیز ۴ درصد بوده است. چین در این سال ۵.۲ درصد، و هند ۶.۳ درصد رشد کرده اند."
economy,"به گزارش خبرنگار اقتصادی ایرنا، هر قطعه سکه بهار آزادی طرح جدید امروز بر اساس نرخ اعلامی اتحادیه صنف فروشندگان و سازندگان طلا، جواهر، نقره و سکه تهران، با یک میلیون و ۱۵۰ هزار تومان افزایش در مقایسه با دیروز ۳۱ میلیون و ۷۰۰ هزار تومان معامله شد.
سکه بهار آزادی طرح قدیم با افزایش ۹۰۰ هزار تومانی قیمت نسبت به روز گذشته با نرخ ۲۸ میلیون و ۲۰۰ هزار تومان داد و ستد شد.
امروز نیم‌سکه ۱۷ میلیون و ۵۵۰ هزار تومان، ربع سکه ۱۱ میلیون و ۴۵۰ هزار تومان و سکه گرمی نیز با نرخ ۶ میلیون و ۱۵۰ هزار تومان معامله شد.
امروز هر گرم طلای ۱۸ عیار در بازار طلای تهران ۲ میلیون و ۶۰۹ هزار و ۸۰۰ تومان داد و ستد شد.
بهای هر اُنس طلا نیز در روز جاری در بازارهای جهانی، نزدیک‌به ۲‌هزار و ۳۵ دلار بود که نسبت به روز گذشته ثابت ماند.
بیشتر بخوانید
نوسان سکه در کانال ۳۰ میلیون تومان 
سکه در کانال ۳۱ میلیونی ماند
سکه ۱۰۰ هزار تومان ارزان شد/ کاهش ۲۴ دلاری انس جهانی طلا 
قیمت سکه و طلا تعدیل می‌شود
سکه ۳۳ میلیون تومان شد 
سکه ۳۰ میلیون و ۴۵۰ هزار تومان شد 
نوسان قیمت سکه در کانال ۳۰ میلیون تومانی"
economy,"به گزارش ایرنا از وزارت نیرو، میثم نثاری مقدم، مدیر دفتر محیط زیست، ایمنی، بهداشت و امور اجتماعی توزیع برق تهران بزرگ با حضور در ستاد سمن‌های شهر تهران با تشریح اهمیت و لزوم آگاهی شهروندان از اصول ایمنی در برابر حوادث برق‌گرفتگی و تاثیر این آموزش در جلوگیری از بروز حوادث شهری از نظارت مستمر بر وضعیت شبکه توزیع برق پایتخت خبر داد و گفت: شرایط تجهیزات و تاسیسات شبکه به صورت ۲۴ ساعته در حال بررسی میدانی است و در صورت مشاهده هرگونه نقطه ناایمن، گروه‌های فنی به سرعت اقدام به رفع عیب و ایمن سازی محل می‌کنند تا اطمینان حاصل شود که کوچک‌ترین خطری شهروندان تهرانی را تهدید نخواهد کرد.
وی با ارائه توضیحاتی در خصوص لزوم و چگونگی رعایت اصول ایمنی در کارگاه‌های ساختمانی و رعایت حریم شبکه‌های توزیع برق، بی‌توجهی به حریم شبکه در حین ساخت و ساز و همچنین ورود به حریم خطوط توزیع برق در زمان برگزاری مراسم اجتماعی را از جمله مهم‌ترین خطرات برق‌گرفتگی شهری دانست و خاطرنشان کرد: در راستای آموزش شهروندی و کاهش مخاطرات در برابر حوادث برق‌گرفتگی، این شرکت آمادگی هرگونه همکاری با سمن‌ها و تشکل‌های اجتماعی به منظور ارائه آموزش‌های لازم و تخصصی را دارد.
نثاری مقدم، همچنین با بیان این که کودکان به دلیل ناآگاهی از مسائل ایمنی و کنجکاوی طبیعی خود در معرض مخاطرات بسیاری در برابر شبکه‌ها و تجهیزات برقی هستند، آموزش والدین به منظور آگاه‌سازی فرزندان خود را ضروری دانست و از شهروندان تهرانی درخواست کرد در صورت مشاهده موارد ناایمن در سطح شبکه توزیع برق کلان‌شهر تهران، موضوع را به صورت شبانه‌روزی از طریق شماره‌تلفن ۱۲۱ و یا اپلیکیشن برق من اطلاع دهند.
بر اساس این گزارش، نشست سوانح سوختگی و پیشگیری از آن با حضور مدیران بیش از ۴۰ تشکل مردمی و مدیران و نمایندگان دستگاه‌های اجرایی مرتبط در پایتخت برگزار شد."
economy,"به گزارش ایرنا از وزارت جهاد کشاورزی، «داریوش سالم‌پور» در حاشیه نشست آغاز کارگاه اولیه پروژه بهبود تولید و صادرات پسته از طریق استقرار مدیریت همه‌جانبه و تلفیقی محصول که در محل این سازمان برگزار شد، افزود: در ۲ سال گذشته به علت سرمازدگی بهاره، کم‌محصولی در حوزه باغات پسته داشتیم، اما امسال وضع تولید بهتر شده و صادرات نیز رو به رشد است.
برگزاری کارگاه اولیه تولید و صادرات پسته توسط فائو
وی در ادامه با اشاره به برگزاری کارگاه اولیه تولید و صادرات پسته توسط فائو، گفت: سند همکاری مشترک فنی پسته میان ایران و فائو (TCP) یکی از سندهای مهم، کاربردی و راهبردی محسوب می‌شود که در آن با استفاده از ظرفیت‌های فنی و اعتباری این سازمان، همه فرآیندهای تولیدی، فرآوری و نظارت‌های بهداشتی و صادراتی پسته به صورت کارآمد، به‌روز می‌شود.
مدیرکل دفتر امور میوه‌های سردسیری و خشک معاونت امور باغبانی وزارت جهاد کشاورزی اظهار داشت: براساس این سند همکاری مشترک، در پروژه بهبود تولید و صادرات پسته از طریق استقرار مدیریت همه‌جانبه و تلفیقی محصول از استانداردهای بین‌المللی و ظرفیت مشاوره‌های فنی بین‌المللی و تجهیزات روز جهان استفاده می‌شود.
وی با بیان این که این سند همکاری ۲ ساله است، تصریح‌کرد: پس از ۲ سال، خدمات پشتیبانی فائو در حوزه این پروژه ادامه خواهد یافت و همه ذی‌نفعان بخش دولتی، تحقیقاتی، پژوهشی، تشکل‌های بخش خصوصی، انجمن پسته، سازمان غذا و دارو و سازمان حفظ نباتات کشور دخیل هستند.
کارگاه اولیه پروژه بهبود تولید و صادرات پسته از طریق استقرار مدیریت همه‌جانبه و تلفیقی محصول در راستای اجرایی شدن سند همکاری مشترک فنی میان ایران و سازمان خواربار و کشاورزی ملل متحد (فائو) برگزار شد.
بیشتر بخوانید
رتبه تک رقمی ایران در تولید ۲۰ محصول کشاورزی
توسعه صادرات پسته با بالاترین کیفیت به بازارهای جهانی
تولید پسته نسبت به سال قبل ۲ برابر شد/ امکان صادرات ۱.۵ میلیارد دلاری
برآورد رشد تولید ۸۰ درصدی پسته در سال جاری"
economy,"به گزارش خبرنگار ایرنا محمود کریمی بیرانوند روز چهارشنبه در نشست کارگروه اقتصادی، اشتغال و سرمایه گذاری خراسان‌شمالی اظهار کرد: فضای کسب و کار در دولت سیزدهم مسیر رو به رشد داشته است به طوری که از تابستان ۱۴۰۰ تا ۹ ماهه امسال آمارها نشان می هد بازار کار در استان ها روبه رشد بوده است.
وی افزود: نرخ مشارکت اقتصادی نیز با نیم درصد افزایش به ۴۱.۵ درصد رسید و جمعیت شاغل و جمعیت فعال نیز افزایش یافت.
معاون توسعه کارآفرینی و اشتغال وزارت تعاون، کار و رفاه اجتماعی خاطرنشان کرد: میزان ورودی به بازار کار در این دولت در پاییز امسال ۶۱۲ هزار نفر ثبت شده است، این رقم از تابستان سال ۱۴۰۰ تا پاییز امسال روند مثبت و صعودی داشته است و به صورت پلکانی افزایش یافته است.
کریمی بیرانوند اظهار کرد: همچنین خالص اشتغال هر فصل در کشور از تابستان ۱۴۰۰ تا ۹ ماهه امسال روند صعودی و مثبت داشت به طوری که در سه فصل اول امسال براساس گزارش مرکز آمار، خالص اشتغال بیش از ۷۰۰ هزار نفر بود.
وی گفت: اکنون ۸.۱ درصد از جمعیت شاغل کشور اشتغال ناقص دارند به این معنا که این افراد کمتر از ۴۴ ساعت در هفته کار دارند که البته تلاش می شود تا پایان دولت سیزدهم، این وضعیت بهبود یابد.
نرخ بیکاری در میان دانش آموختگان ۱۱.۴ درصد 
معاون توسعه کارآفرینی و اشتغال وزارت تعاون، کار و رفاه اجتماعی بیان کرد: نرخ بیکاری در میان دانش آموختگان دانشگاهی نیز در ۲ سال اخیر از ۱۳.۸ درصد به ۱۱.۴ درصد رسیده است و بر این اساس اختلاف در بیکاری دانش آموختگان دانشگاهی و کل بیکاران به ۳.۵ درصد رسیده است.
کریمی بیرانوند با اشاره به اینکه دولت توجه خاص به اشتغال بانوان دارد، اظهار کرد: افزایش ۵۰۰ هزار نفری جمعیت فعال بانوان، افزایش ۶۰۰ هزار نفری جمعیت شاغل بانوان و کاهش ۵۰ هزار نفر جمعیت بیکار زنان از دستاوردهای این دولت است.
وی گفت: نرخ بیکاری زنان در این دولت از ۱۵.۷ درصد به ۱۴.۲ درصد و نرخ بیکاری دانش آموختگان دانشگاهی این قشر نیز از ۲۲.۶ درصد به ۱۹.۴ درصد رسیده است و نیمی از بانوان فارغ التحصیل دانشگاهی کشور شاغل هستند.
معاون توسعه کارآفرینی و اشتغال وزارت تعاون، کار و رفاه اجتماعی خاطرنشان کرد: این دستاوردها در نتیجه اهتمام دولت برای بهبود فضای کسب و کار به دست آمده است و نشان از پاسخگو بودن مسوولان در این دولت در زمینه اشتغال دارد.
وی گفت: نظارت های جدی در طرح های اشتغالزایی و احیای ۶ هزار و ۵۰۰ واحد تولیدی راکد و بازگشت به فعالیت آنان هم در این باره موثر بوده است.
کریمی بیرانوند افزود: دولت در ایجاد اشتغال از کمیت عبور کرده و اکنون هدف ما ارتقای کیفیت در این زمینه است.
وی با تاکید بر نقش کسب و کارهای خرد در رونق اشتغال، گفت: ۸۰ درصد از بار اشتغال بر دوش مشاغل خرد است از این رو باید در پرداخت تسهیلات به این مشاغل توجه ویژه شود زیرا این کسب و کارها نقش ارزنده در ارتقای وضعیت اشتغال در کشور دارند.
دیدار با استاندار خراسان شمالی و حضور در نشست کارگروه اقتصادی، اشتغال و سرمایه گذاری استان از برنامه های سفر یکروزه معاون توسعه کارآفرینی و اشتغال وزارت تعاون، کار و رفاه اجتماعی به خراسان شمالی بود.
خراسان شمالی با ۱۰ شهرستان و یک میلیون نفر جمعیت واقع در شمال شرق کشور است."
economy,"به گزارش ایرنا از سازمان برنامه و بودجه کشور، اولین یادواره شهدای سازمان برنامه و بودجه کشور و سازمان‌های مدیریت و برنامه‌ریزی استانی و مراکز تابعه روز سه‌شنبه (۱۹ دی ماه) مقارن با سالروز عملیات کربلای پنج و شهادت سپهبد شهید حاج قاسم سلیمانی و تدفین شهید گمنام سازمان در محل سالن غدیر و در جوار مزار شهید گمنام با حضور جمعی از خانواده‌شهدا و همکاران و مسئولان برگزار شد.
بر اساس این گزارش؛ مراسم بزرگداشت اولین یادواره شهدای سازمان برنامه و بودجه با تلاوت کلام‌الله مجید توسط قاری بین‌المللی و نیز پخش سرود جمهوری اسلامی آغاز شد. ممبینی جانشین رئیس سازمان برنامه و بودجه کشور در آغاز جلسه ضمن خیر مقدم به حضار، به ارائه سخنرانی در خصوص شهادت سپهبد شهید حاج قاسم سلیمانی پرداخت.
در این مراسم یادواره با پخش کلیپ‌ها همراه با سرود از شهید سلیمانی همراه شد و در ادامه نیز سردار کاجی به بازگویی خاطرات خود از عملیات کربلای پنج و شهید سلیمانی پرداخت؛ همچنین، در مراسم آیین بزرگداشت، خانواده شهدای سازمان حاضر در مراسم با اعطای لوح مورد تقدیر قرار گرفتند. سپس همکاران بر سرمزار شهید گمنام گردآمده و به عزاداری و مرثیه سرایی پرداختند و با آرمان‌های والای انقلاب اسلامی و شهدا تجدید میثاق کردند."
economy,"به گزارش ایرنا، محمدرضا مهمان‌دوست روز چهارشنبه در حاشیه جلسه بررسی وضعیت محله های بافت ناکارآمد شهر بم در جمع خبرنگاران اظهارداشت: ساخت و ساز افرادی که در سکونتگاه های غیررسمی قبل از سال ۹۴ ساکن هستند از طریق بازآفرینی انجام می شود.
وی بیان کرد: اراضی ناکارآمد شهری با سه گونه بافت فرسوده، تاریخی و سکونتگاه غیررسمی وجود دارند و دراین زمینه اقدامات قانونی در حال انجام است.
مشاور شرکت بازآفرینی شهری ایران اظهارداشت: در راستای آموزه‌های ناشی از زلزله بم که پنجم دی ماه همزمان با سالگرد زلزله این شهر انجام شده بود از سال گذشته تا امسال از شهرداری های سطح کشور خواسته بودیم اقدامات بازآفرینی را رصد و در اختیار ما قرار دهند.
جایزه بم در دهه فجر اهدا می‌شود
وی عنوان کرد: شهرداری ها باید اقدامات خود را براساس محورهایی که به آنها ابلاغ شده بود جمع آوری کنند.
مهمان دوست ادامه داد: شروع کار جایزه بم در این شهرستان و با حضور شهرداران کل استان کرمان همزمان با سالگرد زلزله بود و در دهه فجر به کار خود پایان می دهد.
وی اضافه کرد: این جایزه به شهرداری های برتر با محورهای برتر و منتخب از بین شهرداران سراسر کشور اهدا می شود.
مشاور شرکت بازآفرینی شهری ایران اظهارداشت: ۱۶۸ هزار هکتار بافت فرسوده در سطح کشور وجود دارد اما در بحث بازآفرینی و اختصاص قیر برای بافت های ناکارآمد، درصد بالایی را برای بم نسبت به مجموعه کشوری در نظر گرفته ایم.
مهمان دوست گفت: از سه هزار کوچه و معبر خاکی بم در فاز اول برای ۲۵۰ کوچه اعتبار قیر رایگان برای شهرداری ها در نظر گرفته شد و در مجموع و در فازهای بعدی نیز ۶۰۰ معبر و کوچه را در نظر می‌گیریم.
وی افزود: بم را به گونه‌ای خواهیم دید که اتفاقاتی که در ۲۰ سال گذشته در این شهر رخ نداده است را جبران کنیم.
۲۵ درصد شهر بم بافت ناکارآمد است
در ادامه فرماندار بم نیز با بیان اینکه ۲۵ درصد شهر بم بافت ناکارآمد است که جمعیتی حدود ۵۰ هزار نفر در این محلات ساکن هستند اظهارداشت: نیازمند کمک شرکت بازآفرینی برای آسفالت کوچه و معابر آن منطقه هستیم.
محمد برزنگ افزود: در فاز اول بازآفرینی ۶۸۳ هکتار بافت ناکارآمد در بم معرفی و سال گذشته حدود پنج هزار و۱۲۷ تُن قیر تحویل شهرداری بم شده است.
وی بیان کرد: یکسری از موارد ما در بافت های ناکارآمد به دلیل تفکیک هایی که انجام شده جاافتاده است که به طور حتم در همان فاز اول با کسری قیر مواجه می شویم.
فرماندار بم اضافه کرد: از ۶۸۳ کوچه بافت ناکارآمد تعداد ۲۵۰ کوچه تاکنون آسفالت شده و ۸۰۰ تُن نیز توسط شهرداری آسفالت انجام شده است.
برزنگ عنوان کرد: مشاور طرح بازآفرینی حدود ۷۰۰ هکتار دیگر بافت ناکارآمد را شناسایی کرده و بخشی از مراحل کار و کمیسیون ماده پنج آن پیش رفته که در حال نهایی شدن است.
وی توضیح داد:از سه هزار کوچه خاکی که در سطح شهر بم وجود دارد حدود ۳۰ درصد آن آسفالت شده و ۷۰ درصد دیگر آن باقی مانده است.
برزنگ تصریح کرد: حدود ۶ پیمانکار برای پروژه آسفالت بافت های ناکارآمد در نظر گرفته شده است.
فرماندار بم گفت: در فاز اول مبلغ ۲ هزار و ۵۰۰ میلیارد ریال یعنی حدود ۵۰ درصد بودجه شهرداری بم اعتبار برای پیمانکاران بافت ناکارآمد هزینه شده است.
برزنگ اظهارداشت: هنوز شهر بم با گذشت ۲۰ سال از زلزله در حال بازسازی است و نتوانسته‌ایم موارد عمرانی شهر را تکمیل کنیم و نواقصی وجود دارد.
بم در ۱۹۵ کیلومتری شرق مرکز استان کرمان قرار دارد و زلزله مهیب سال ۸۲ این شهر سبب تخریب بیشتر مناطق این شهر شد که افزون بر ۴۰ هزار قربانی داشت."
economy,"به گزارش ایرنا از اداره کل روابط عمومی هما، پرواز ۳۴۰۵ در ساعت ۱۱و ۳۵ دقیقه فرودگاه مهرآباد را به مقصد فرودگاه سقز ترک می‌کند. این پرواز بعد گذشت دقایقی از پرواز ، به دلیل بروز مشکل فنی در ساعت ۱۲و ۳۲ دقیقه در فرودگاه مهرآباد به زمین نشست.
شایان ذکر است هواپیما پس از فرود ایمن مهرآباد برای بررسی‌های بیشتر به آشیانه منتقل شد و باند فرودگاه مسدود نشده است.
با توجه به محدودیت عملیاتی فرودگاه سقز برای پرواز شبانه، امکان پرواز برای ساعات آینده مقدور نبوده و پرواز فوق لغو شده است.
رعایت ایمنی پرواز در همه حال اولویت اصلی هواپیمایی جمهوری اسلامی ایران (هما) است."
economy,"به گزارش خبرنگار ایرنا تصفیه خانه فاضلاب آبادان با ۸۰درصد پیشرفت فیزیکی در آخرین مراحل اجرای است که بهره‌برداری از آن، زمینه جمع آوری، تصفیه و دفع فاضلاب شهری آبادان به روش‌های استانداردهای روز را فراهم می کند. افزون بر ۶۶ هزار مشترک آب و فاضلاب در آبادان وجود دارد.
همچنین طرح جامع تصفیه خانه فاضلاب خرمشهر با ظرفیت ۴۸ هزار متر مکعب در شبانه روز  پیشرفت فیزیکی ۶۳ درصد دارد. جمعیت تحت پوشش این طرح نیز ۱۷۰ هزار نفر است. با بهره برداری از این پروژه علاوه بر اینکه از ورود فاضلاب به رودخانه کارون جلوگیری می شود، پساب تصفیه شده در بخش صنعت و کشاورزی نیز مورد استفاده قرار می گیرد.
علی اکبر محرابیان وزیر نیرو پنجشنبه از طریق فرودگاه آیت الله جمی آبادان وارد استان خوزستان شد و قرار است آخرین روند اجرای طرح‌های آب و فاضلاب استان خوزستان مورد بررسی قرار دهد.
عملیات احداث تصفیه خانه فاضلاب آبادان از محل فاینانس بین المللی (EPCF) از سال ۱۳۹۲ آغاز شده بود که در چند مقطع عتملیات احداث آن متوقف شده بود که به همت دولت سیزدهم عملیات اجرایی آن شتاب و در آینده نزدیک افتتاح خواهد شد.
بهره برداری اصولی از شبکه های فاضلاب، ارتقای شاخصهای بهداشتی و حفظ محیط زیست با حذف ورود فاضلاب خام به رودخانه‌های بهمنشیر و اروند، برگشت آب به چرخه طبیعت، استفاده بهینه از پساب‌های فاضلاب برای مصارف کشاورزی و آبیاری مزارع و ایجاد فرصت‌های شغلی مستقیم و غیرمستقیم از مزیت‌های احداث تصفیه خانه فاضلاب آبادان است."
economy,"به گزارش ایرنا از وزارت راه و شهرسازی بر اساس اعلام مرکز مدیریت راه‌های کشور، تردد موتورسیکلت از ساعت ۱۲ روز چهارشنبه ۲۰ دی تا ساعت ۶ صبح روز شنبه ۲۳ دی‌ماه از محورهای کرج - چالوس، هراز، فیروزکوه، تهران - سمنان - مشهد و برعکس ممنوع است.
از ساعت ۱۲ تا ۲۴ روز چهارشنبه ۲۰ دی‌ماه تردد انواع وسایل نقلیه از مرزن‌آباد به سمت کرج و تهران ممنوع بوده و در صورت اعلام ماموران پلیس راه، تردد انواع وسایل نقلیه از ساعت ۱۵ تا ۲۴ این روز از ابتدای تونل کندوان به سمت مرزن‌آباد یک‌طرفه خواهد بود.
همچنین تردد انواع وسایل نقلیه از ساعت ۱۲ تا ۲۴ روز جمعه ۲۲ دی‌ماه از کرج و ابتدای آزادراه تهران - شمال به سمت مرزن‌آباد ممنوع است و در صورت اعلام ماموران پلیس راه، تردد انواع وسایل نقلیه از ساعت ۱۵ تا ۲۴ این روز از مرزن‌آباد به سمت کرج و تهران یک‌طرفه خواهد بود.
بنا بر اعلام مرکز مدیریت راه‌های کشور، در صورت سنگین بودن بار ترافیکی انواع وسایل نقلیه در محور هراز از ساعت ۱۴ تا ۲۲ روز جمعه مورخ ۲۲ دی‌ماه از شمال به جنوب به صورت مقطعی یک‌طرفه خواهد بود.
محور کندوان نیز تردد انواع تریلر، کامیون و کامیونت (به استثناء خودروهای حامل مواد سوختی و یا فاسدشدنی) از محور کرج - چالوس و برعکس ممنوع است.
از سویی تردد خودروهای تریلر همچنان از محور هراز ممنوع اعلام شده است.
گفتنی است تردد خودروهای کامیون و کامیونت (به استثنای خودروهای حامل مواد سوختی یا فاسدشدنی) از ساعت ۱۲ تا ۲۴ روز چهارشنبه ۲۰ دی و همچنین از ساعت ۶ تا ۲۴ روزهای پنجشنبه و جمعه (۲۱ و ۲۲ دی‌ماه) از محور هراز ممنوع است.
لازم به ذکر است اجرای محدودیت‌های یاد شده منوط به افزایش حجم تردد در محورها بوده و چنانچه وضعیت ترافیک عادی باشد، اجرای محدودیت‌ها لغو خواهد شد.
بیشتر بخوانید
اعلام محدودیت‌های ترافیکی آخر هفته در برخی محورهای مواصلاتی
محدودیت‌های ترافیکی به جاده‌های مازندران بازگشت"
economy,"به گزارش ایرنا از سازمان مالیات کشور، در اعلامیه این اداره آمده است: با عنایت به گزارش مردمی واصله و بررسی‌های انجام شده در خصوص فرار مالیاتی یک شرکت معروف فعال در زمینه فرآورده‌های گوشتی، اداره کل یاد شده در مورخ ۲۴/۰۸/۱۴۰۲ اقدام به اجرای بازرسی مالیاتی
موضوع ماده ۱۸۱ قانون مالیات‌های مستقیم به همراه ضابط نیروی انتظامی از دو محل متعلق به شرکت می¬نماید.
با استفاده از مدارک به دست آمده و فایل‌های پشتیبان استخراج شده از نرم‌افزار مالی مورد استفاده شرکت، صورت‌های مالی واقعی به انضمام جزئیات مربوطه به دست آمده که به تأیید شرکت نیز رسیده است.
نتایج حاصله منجر به شناسایی فرار مالیاتی بالغ بر مبلغ ۵۰۰ میلیارد تومان، شامل اصل مالیات و جرایم سنوات ۱۳۹۷ تا ۱۴۰۱ شد.
شایان ذکر است فاصله اجرا تا مرحله رسیدگی و مطالبه تنها ۳۸ روز به طول انجامیده است که در نوع خود قابل توجه است.
بیشتر بخوانید
کشف فرار مالیاتی ۳۶۳ میلیارد تومانی یک شرکت در شمال غرب کشور
کارگروه ویژه مبارزه با فرارمالیاتی در کهگیلویه و بویراحمد تشکیل شد
تسریع تحقیقات پرونده‌های جرائم مالیاتی در دادسرای فارس
افزایش درآمدهای مالیاتی با شناسایی فراریان مالیاتی
ذره‌بین امور مالیاتی فارس بر روی کلینیک‌های زیبایی/ شناسایی ۴۰۷ تکنسین مالیات‌گریز"
economy,"به گزارش ایرنا از وزارت جهادکشاورزی، «محمدعلی نیکبخت» در نشست با رییس، معاونین و رؤسای موسسات تحقیقاتی افزود: وزارت جهادکشاورزی متولی سفره و معیشت مردم است و باید غذای سالم و کافی را در اختیار جامعه قرار دهد.
وزیر جهادکشاورزی با اشاره به ۱۲ قلم محصول اساسی کشاورزی در کشور اظهارداشت: ما باید این محصولات را با توجه به اقلیم خشک و نیمه‌خشک، محدودیت منابع آب و خاک و عقب ماندگی در سرمایه‌گذاری کشاورزی، تولید کنیم.
وی با تاکید بر پیشرفت کشاورزی به رغم محدودیت‌ های موجود، تصریح کرد: ما راهی به جز کشاورزی دانش‌بنیان برای افزایش بهره‌وری نداریم و در راه رسیدن به آن ناگزیر از عملیاتی ساختن و کاربردی کردن تحقیق و پژوهش و کشاندن دانش به عرصه‌ مزارع هستیم.
۲.۵ درصد مقالات کشاورزی جهان مربوط به تات است
بیشتر بخوانید
کاهش ۳۰ درصدی ضایعات کشاورزی کشور با دانش هسته ای
ایجاد ۳۰ میلیون تُن ظرفیت جدید محصولات کشاورزی فرآوری شده
رییس پژوهشکده حفاظت خاک و آبخیزداری منصوب شد
تاکید وزیر جهاد کشاورزی بر رفع مشکلات تولید دام در کشور
تامین از راه تولید داخل راهبرد وزارت جهاد کشاورزی است
وزیر جهاد کشاورزی: قیمت گندم روز چهارشنبه اعلام می‌شود
اجرای مصوبه واردات چای به شرط خرید داخلی
۹۸ درصد هسته‌های بذر مورد نیاز کشور در داخل تولید می‌شود
نیکبخت اضافه کرد: ۲.۵ درصد مقالات کشاورزی جهان مربوط به تات است و این افتخار بزرگی برای ایران است، این افتخار ‌باید در پای ساقه گندم، تولید بذر و نهاده، فناوری واحد تولیدی و همه زیربخش‌های کشاورزی تزریق شود و میوه آن که بهره‌وری و فراوانی تولید با منابع محدود است، شاکله امنیت غذایی پایدار را بسازد.
وی دانش‌بنیان کردن کشاورزی و افزایش بهره‌وری را خواست رهبری و مطالبه رییس دولت دانست و گفت: علم را از چاردیواری مراکز تحقیقاتی و پژوهشی بیرون آورید و ردپای تات را در جای جای زیربخش‌های کشاورزی باقی گذارید.
وزیر جهاد کشاورزی بر استفاده از ظرفیت دانشگاهی، معاونت علمی و فناوری ریاست جمهوری، سازمان انرژی اتمی، هنرستان‌های آموزش و پرورش و کشاورزان پیشرو تاکید کرد و همبستگی مبارک اجرا و تحقیق را گره‌گشای مشکلات کشاورزی کشور خواند.
در این نشست، استفاده از ظرفیت شرکت‌های دانش‌بنیان کشاورزی و نخبگان فعال در این بخش و اقتصادی شدن آنان از راه فروش دانش و فناوری، دیگر توصیه نیکبخت به مسوولان سازمان تات بود."
economy,"به گزارش ایرنا، حسین مذنب پنجشنبه شب در صفحه اجتماعی ایکس نوشت:‌ بر خلاف اخبار منتشر شده در چند روز اخیر، هیچ مجوزی برای افزایش قیمت بلیت هواپیما صادر نشده و مرجع قیمت گذاری تنها شورای عالی هواپیمایی است.
وی افزود: شرکت های هواپیمایی موظف به اعمال قیمت مصوب خرداد ماه سال جاری می باشند که در غیر این صورت با آنها برخورد قانونی صورت خواهد گرفت."
economy,"به گزارش ایرنا از وزارت جهاد کشاورزی، «غلامرضا هادربادی» در نشست شورای مدیران سازمان مرکزی تعاون روستایی افزود: برای نخستین بار، سازمان تعاون روستایی به عنوان مجری کشاورزی قراردادی انتخاب و با برنامه مدون و مشخص وارد این عرصه شد و عملکرد بیش از ۴۰۰ هزار هکتاری سازمان و تشکل‌های تحت پوشش در چند ماه اخیر قابل تقدیر است.
مدیرعامل سازمان مرکزی تعاون روستایی ایران، بر پیگیری جدی اجرای طرح کشاورزی قراردادی توسط ستاد مرکزی و استان‌ها تاکید کرد.
وی با اشاره به تامین و ذخیره‌سازی بخش میوه شب عید، بر طراحی هرچه سریع‌تر سامانه مدیریت توزیع آرد روستایی و نصب‌العین قرار دادن برنامه تحول سازمان به عنوان نقشه راه تاکید کرد.
هادربادی، مستندسازی و مولدسازی اموال و املاک سازمان را یکی از کارهای ضروری سازمان دانست که باید دلسوزانه و مستمر در ستاد و استان‌ها پیگیری شود.
وی افزود: تلاش برای مستندسازی شاخص‌های عملکردی سازمان، در واقع مستند کردن تلاش‌های دلسوزانه مدیران و همکاران سازمان و تشکل‌ها در بخش‌های مختلف است، بر این اساس به‌منظور مستندسازی شاخص‌های عمومی و اختصاصی ارزیابی عملکرد، حداکثر تلاش در ستاد و استان‌ها انجام و کارشناس مشخص برای پیگیری موضوع تعیین شود."
economy,"به گزارش ایرنا از منطقه ویژه اقتصادی و فرودگاه بین المللی پیام و به نقل از سازمان هواپیمایی کشوری در گزارش این سازمان آمده است: در پی کسب اطلاع از وقوع سانحه در تاریخ ۱۹ دی ۱۴۰۲ برای یک پرواز آموزشی در حوالی منطقه ساوجبلاغ استان البرز، هماهنگی های لازم با سایر نهادهای مربوط با فرایند تجسس و نجات انجام گردید.

در ادامه گزارش سازمان هواپیمایی کشوری تصریح شده است: پس از پیدا شدن لاشه هواپیما در کوهستانهای شمالی روستای وشکین ساوجبلاغ درتاریخ بیستم دی ماه، سریعا تیم بررسی سانحه به محل وقوع سانحه اعزام گردیدند که پس از انجام تحقیقات میدانی، گزازش اولیه صادر شد.

سازمان هواپیمایی در این گزارش به تشریح پرواز پایپر ساوجبلاغ پرداخته و آورده است: در روز سه شنبه نوزدهم دی ۱۴۰۲ یک فروند هواپیمای سبک پایپر ۲۸ متعلق به مرکز آموزش هوانوردی پارسیس با حضور معلم خلبان و دانشجو برای انجام پرواز آموزشی محلی از باند ۳۰ فرودگاه بین المللی پیام کرج به پرواز درآمده که پس از انجام ۶ مورد نشست و برخاست روی باند ۳۰ فرودگاه، درخواست پرواز به منطقه شمال فرودگاه در حوالی هشتگرد را نموده که مجوز پروا ز به این منظقه در ارتفاع ۶ هزار و ۵۰۰ پایی صادر شد.

«و پس از آن پرواز در ساعت ۱۳:۳۹ دقیقه ورود به منطقه را به واحد برج فرودگاه پیام گزارش اما به دنبال آن و در ساعت ۱۴:۳۵ دقیقه ، متصدی برج کنترل فرودگاه ، پرواز را صدا زده که پیامی دریافت نمی کند که پس از آن جویای پرواز از واحد دیسپچ مرکز شده که نتیجه ای دربرنداشت، لذا عملیات تجسس و نجات شروع می شود.»

در بخش دیگری از گزارش سازمان هواپیمایی کشوری آمده است: به طور همزمان پیامی از مرکز تجسس و نجات بین المللی به مرکز تجسس و نجات اداره کنترل ترافیک هوایی کشور مخابره شد که هشدار برخورد هواپیما به زمین در ساعت ۱۴:۱ در منطقه شلمزار شمال هشتگرد دریافت و به همین منظور یک فروند بالگرد و یک هواپیمای آموزشی به تجسس هوایی مشغول شده که با توجه به ارتفاع زیاد منطقه موفق به تعیین محل سقوط نشدند و بدلیل غروب آفتاب عملیات تجسس هوایی متوقف گردید.
در این گزارش همجنین آورده شده است: با توجه به آماده باش مدیریت های بحران استانهای البرز و قزوین ، نیروهای امدادی زمینی، هلال احمر، کوهنوردان در منطقه تقسیم شده و جستجوی زمینی شروع شده و از سوی دیگر سریعاً کمیته هدایت بحران در مرکز هلال احمر شهر کرج تشکیل وباحضور تیم بررسی سانحه در کمیته، اطلاعات ماهواره ای محل وقوع سانحه مرور شد.
سپس برنامه ریزی برای پرواز بالگرد اورژانس هوایی با قابلیت پرواز ارتفاع بالاتر از فرودگاه پیام انجام شد و یه ظور همزمان جستجو زمینی ادامه داشت.

بر اساس این گزارش، در ساعت ۸:۱۰ بوقت محلی صبح روز چهارشنبه بیستم دی ماه بالگرد اورژانس هوایی از فرودگاه پیام به سمت مختصات تعیین شده پرواز نموده و درحدود ساعت ۰۸:۴۰ بوقت محلی، محل سانحه مشخص گردید. سپس کلیه نیروهای امدادی، قضایی و انتظامی به سوی منطقه مشخص شده حرکت کرده و ضمن حضور در پائین دامنه کوه، تیم های کوهنوردی به محل لاشه هواپیما رفته و اجساد هر دو خلبان به جاده کنار دامنه کوه منتقل گردید.

سازمان هواپیمایی کشوری در ادامه افزود: همچنین تیم بررسی سانحه از محل سانحه بازدید بعمل آورده و مشخص گردید که هواپیما نزدیکی یکی از قلل مرتفع منطقه به کوه برخورد کرده و دچارآتش سوزی شده و متأسفانه در این سانحه هر دو سرنشین هواپیما جان خود را از دست داده اند.

در گزارش سازمان هواپیمایی کشوری با بیان اینکه محل وقوع سانحه خارج از منطقه پروازی تعیین شده، تصریح شده است: شواهد حاکی از آن است که هواپیما به سمت شمال و کوهستان پرواز را ادامه داده و با گذشتن از دره های کوهستان به مسیر خود ادامه و با مشاهده دامنه کوه مرتفع، قصد عبور از آنرا داشته ولی موفق به آن نشده و بطور افقی به دیواره قله برخورد کرده است.

سازمان هواپیمایی کشوری در این گزارش ارتفاع محل وقوع سانحه را حدود ۹ هزار پا از سطح دریا عنوان کرد و افزود: این گزارش اولیه فقط با هدف پیشگیری از سوانح مشابه صادر شده و عملا فاقد نتیجه گیری می باشد و فعالیت های کارشناسی تیم بررسی سانحه ادامه داشته و پس از تکمیل اطلاعات، مستندات و مدارک لازم، موضوع بررسی شده و متعاقباً گزارش نهایی بررسی سانحه منتشر خواهد گردید."
economy,"به گزارش ایرنا از وزارت جهاد کشاورزی، «محمدمهدی برومندی» در کارگاه اولیه پروژه بهبود تولید و صادرات پسته از طریق استقرار مدیریت همه جانبه و تلفیقی محصول اظهار داشت: همه بازارهای جهانی از محصول باکیفیت پسته ایران از گذشته تاکنون استفاده کرده‌اند و تداوم تولید، دسترسی به این محصول و سلامت آن برای ما و جهان مهم است.
معاون امور باغبانی وزارت جهاد کشاورزی، سطح باغات پسته در کشور را ۵۰۰ هزار هکتار عنوان کرد و افزود: ارتقای کیفیت پسته از دغدغه‌های ما و بخش غذا و داروی کشور است و برای پایداری و سلامت این محصول باید از دانش روز جهان بهره‌مند شویم.
برومندی با بیان این که فائو به عنوان یک سازمان تخصصی در خدمت امنیت غذایی است، تصریح کرد: همه کشورها و بخش‌های تولید غذا در جهان از خدمات فنی ارزشمند این سازمان بهره‌مند هستند.
تولید ۲۵ میلیون تن محصول باغی در سال
معاون وزیر جهاد کشاورزی بخش باغبانی را از حوزه‌های مهم در امنیت غذایی کشور دانست و گفت: سطح باغات کشور نزدیک به ۳ میلیون هکتار است و بیش از ۲۵ میلیون تن انواع محصولات باغی از این سطح تولید می‌شود.
وی به‌رغم اینکه ۲۰ درصد از خاک کشاورزی را در بخش باغبانی داریم، اما ۳۷ درصد اشتغال در این بخش است افزود: حدود ۵۰ درصد درآمد ارزی حاصل از صادرات محصولات مازاد بر مصرف بخش کشاورزی در اختیار حوزه باغبانی است.
رعایت استاندارد تولید و فراوری پسته جهت افزایش صادرات
«هومن فتحی» مدیرکل دفتر امور بین‌الملل و سازمان‌های تخصصی وزارت جهاد کشاورزی در این نشست گفت: مذاکرات با سازمان فائو برای اجرای پروژه بهبود تولید و صادرات پسته از طریق استقرار مدیریت همه‌جانبه و تلفیقی محصول از سال گذشته آغاز شد و امروز کل کارهای مقدماتی این پروژه انجام شده است.
وی تولید، فرآوری و آزمایش‌ها را سه رکن اساسی در حوزه محصول پسته برشمرد و افزود: بررسی این سه رکن به حل مشکلات پسته کشور کمک می‌کند.
مدیرکل دفتر امور بین‌الملل و سازمان‌های تخصصی وزارت جهاد کشاورزی تصریح کرد: در حوزه آزمایش‌ها، رعایت استانداردها و همخوانی آن با استانداردهای کشورهای واردکننده از جمله مواردی است که در این پروژه دیده شده است.
فتحی افزود: مشارکت همه دستگاه‌ها به موفقیت این پروژه کمک خواهد کرد و از سازمان فائو می‌خواهیم به این پروژه اهمیت دهد و از تیم‌های برجسته علمی برای آن استفاده کند."
economy,"«محمد اصغری» در گفت‌وگو با خبرنگار ایرنا افزود: سردترین دماهای امروز استان به ترتیب از ایستگاه توچال با منفی هفت درجه، فیروزکوه منفی ۶.۳ درجه، ایستگاه آلودگی فیروزکوه منفی سه‌دهم و ایستگاه آبعلی تهران منفی ۲ دهم درجه سلسیوس گزارش شده است.
وی ادامه‌داد: همچنین کمینه دمای هوا در دماوند امروز به صفر درجه سلسیوس رسیده است.
معاون مرکز پیش بینی سازمان هواشناسی کشور گفت: از بعدازظهر پنجشنبه تا بعدازظهر جمعه، بارش برف، وزش باد، مه گرفتگی، کاهش دید، در مناطق کوهستانی کولاک برف و احتمال بهمن در مناطق مرتفع استان تهران انتظار می رود.
اصغری اضافه کرد: این شرایط اثرات مخاطره آمیزی همچون، لغزندگی زمین به‌ویژه در گردنه های کوهستانی به سبب بارش برف و کاهش دید در پی دارد.
وی تصریح‌کرد: از دیگر مخاطرات جوی پیش رو می توان به احتمال سقوط سنگ از ارتفاعات، احتمال بهمن، کولاک برف و احتمال اختلال در ناوگان حمل و نقل اشاره کرد.
بیشتر بخوانید
مریوان پربارش ترین شهر کردستان/ سامانه بارشی تا دوشنبه آینده تداوم دارد
بارش باران و برف امروز در ۱۸ استان/ وزش باد شدید و گردوخاک در برخی مناطق کشور
فیلم/ برف و کولاک در گردنه اسالم به خلخال
هشدار سقوط بهمن و طغیان رودخانه در مناطق پربارش
احتمال یخبندان شبانه در پایتخت

معاون مرکز پیش بینی سازمان هواشناسی کشور ادامه داد: توصیه می شود در این شرایط از سفرهای غیر ضروری به ویژه در گردنه های برف گیر خودداری شود و از فعالیت کوهنوردی و جاجایی عشایر پرهیز شود.
اصغری افزود: همچنین توصیه می شود خودروهای مناطق سردسیر مجهز به وسایل زمستانی بوده و از فعالیت های عمرانی نیز پرهیز شود.
وی خاطرنشان‌کرد: آمادگی دستگاه های اجرایی و امدادی، پاکسازی دهانه پل ها و لایروبی کانال ها و آب رو ها از دیگر توصیه ها برای مواجهه مناسب برای شرایط پیش رو است."
economy,"گزارش امروز بانک مرکزی از شاخص‌های پولی آذر نشان می‌دهد که نرخ رشد پایه پولی پس از صعود به رقم ۴۵ درصد در فروردین امسال، با افت حدود ۱۲ واحد درصدی به ۳۳.۵ درصد در آذر رسیده است. همچنین نرخ رشد نقدینگی در آذر به ۲۷ درصد رسیده که نسبت به رقم ۳۳.۴ درصد در آذر سال قبل، کاهش ۶.۴ واحد درصدی را نشان می‌دهد.
نکته دیگر در این آمارها، همگرا شدن شاخص‌های پولی است. پیش از این اختلاف شاخص رشد پایه پولی و نقدینگی از مرز ۱۵ درصد هم فراتر رفته بود اما در آذر به ۶.۵ درصد کاهش یافت. پس از نقدینگی، کاهش چشمگیر رشد پایه پولی و نزدیک شدن آن به مرز ۳۰ درصد، چشم انداز نزولی تورم را ترسیم کرده است.
بیشتر بخوانید
کاهش ۷.۷ درصدی رشد نقدینگی در یک سال/ برنامه‌های کنترل تورم طراحی و در دست اجرا است
رکورددار رشد نقدینگی کیست؟
کاهش معدل دو شاخص تورم‌ساز به کمترین رقم ۴ سال اخیر
رشد پایه پولی در آذرماه ۵ واحد درصد کمتر شد
تداوم کاهش رشد نقدینگی به ۲۶.۴ درصد در مهر
اقدامات جدید بانک مرکزی در استفاده از ابزارهای سیاست پولی به‌زودی ابلاغ می‌شود
نرخ رشد پایه پولی البته تا کنون محل منازعه بانک مرکزی و منتقدان بوده است. منتقدان با بی‌اهمیت خواندن کاهش نرخ رشد نقدینگی، رشد پایه پولی را عامل اصلی تورم می‌خواندند. در مقابل اما رئیس کل بانک مرکزی با موقتی خواندن افزایش نرخ رشد پایه پولی، بازگشت این شاخص به کمتر از ۳۰ درصد در پایان سال جاری را وعده داد.
محمدرضا فرزین در همایش اقتصاد ایران با اشاره به روند نزولی نرخ رشد پایه پولی و رشد نقدینگی گفت: نرخ رشد نقدینگی در آبان به ۲۶.۲ درصد و نرخ رشد پایه پولی هم به ۳۸.۵ درصد کاهش پیدا کرده است. هدفگذاری ما نیز کاهش رشد نقدینگی در پایان سال به سطح کمتر از ۲۵ درصد و رشد پایه پولی به کمتر از ۳۰ درصد است. این سیاست منجر به کاهش تورم و رفع ناترازی در نظام پولی کشور خواهد شد."
economy,"به گزارش ایرنا، تجدیدنظر اول استاندارد «وسایل پخت و پز گازسوز خانگی - تعیین معیار مصرف انرژی و دستورالعمل برچسب انرژی» با شماره ۱۴۶۲۸ در اجلاسیه کمیته ملی انرژی در تاریخ ۱۴۰۲/۰۲/۲۳ مورد تصویب قرار گرفت.
رعایت مقررات اجرای اجباری این استاندارد تجدیدنظر شده از تاریخ ابتدای سال ۱۴۰۳ الزامی است.
بیشتر بخوانید
استاندارد کلاه‌ ایمنی راکبان و سرنشینان موتورسیکلت تجدیدنظر شد
استاندارد مصرف انرژی در کولرهای آبی تغییر کرد
آمادگی سازمان‌های استاندارد ایران و ازبکستان برای همکاری در زمینه‌ حلال و انرژی‌ تجدیدپذیر
اشخاص حقیقی و حقوقی ذی‌ربط می‌توانند برای کسب اطلاعات بیشتر به درگاه رسمی سازمان ملی استاندارد ایران به نشانی www.inso.gov.ir مراجعه نمایند."
economy,"به گزارش خبرنگار اقتصادی ایرنا، بر اساس این آیین‌نامه اجرایی خودروهایی که تا پیش از ابلاغ این آیین‌نامه مجاز به تردد در مناطق آزاد تجاری و صنعتی ویژه اقتصادی هستند مشروط به پرداخت کلیه عوارض و بدهی‌های مربوطه و حقوق و حقوق ورودی و معاونت فنی و پلاک‌گذاری و واردات هستند.
بیشتر بخوانید
عرضه خودروهای وارداتی آغاز شد
دهنوی : «ثبت پلاک ملی خودروهای مناطق آزاد» راهکار ناترازی مصرف بنزین
۱۲ مدل خودروی وارداتی از چهارشنبه عرضه می‌شود
آیین‌نامه اجرایی ماده ۱۰ قانون ساماندهی صنعت خودرو تصویب شد
شرایط جدید ثبت‌نام خودرو اعلام شد
آیین‌نامه واردات خودروهای کارکرده به‌زودی ابلاغ می‌شود
مبنای تعیین ارزش خودرو و حقوق ورودی بز اساس تبصره ۶ اصلاحی ماده واحد قانونی چگونگی محاسبه سود گمرکی هستند.
متن کامل ابلاغیه «محمد مخبر» معاون اول رئیس جمهور به شرح زیر است:
''هیئت وزیران در جلسه ۱۹ آذر ۱۴۰۲ به پیشنهاد وزارت صنعت، معدن و تجارت با همکاری وزارت امور اقتصادی و دارایی و به استناد بند (ث) تبصره (۷) ماده واحده قانون بودجه سال ۱۴۰۲ کل کشور آیین‌نامه اجرایی بند مذکور را به شرح زیر تصویب کرد:
آیین‌نامه اجرایی بند (ث) تبصره (۷) ماده واحده قانون بودجه سال ۱۴۰۲ کل کشور
ماده ۱- خودروهایی که تا پیش از ابلاغ این آیین‌نامه مجاز به تردد در مناطق آزاد تجاری - صنعتی و ویژه اقتصادی هستند، مشروط به پرداخت کلیه عوارض و بدهی‌های مربوط و حقوق ورودی (مشتمل بر حقوق گمرکی و سود بازرگانی مصوب) و دارا بودن معاینه فنی متصل سامانه سیمفا، با رعایت قوانین مجاز به پلاک‌گذاری ملی و واردات به سرزمین اصلی هستند.
خودروهای مستثنی شده از حکم بند (۱) تفاهم‌نامه مشترک شورای‌عالی مناطق آزاد تجاری - صنعتی و ویژه اقتصادی و گمرک جمهوری اسلامی ایران به شماره ۱۴۰۰۲/۱۰/۱۴۳۰ تاریخ ۱۰ خرداد ۱۴۰۰ مشمول حکم این ماده نیست.
ماده ۲- مبنای تعیین ارزش خودرو و حقوق ورودی بر اساس تبصره (۶) اصلاحی ماده واحده قانون چگونگی محاسبه و وصول حقوق گمرکی، سود بازرگانی و مالیات انواع خودرو و ماشین‌آلات راه‌سازی وارداتی و ساخت داخل و قطعات آن‌ها موضوع ماده (۱۲) قانون الحاق موادی به قانون ساماندهی صنعت خودرو مصوب ۱۴۰۲ است.
ماده ۳- پلاک‌گذاری ملی و واردات خودرو موضوع این تصویب‌نامه به سرزمین اصلی، توسط اشخاص حقیقی و حقوقی منوط به اخذ تأییدیه آلایندگی ایمنی و خدمات پس از فروش از سازمان‌های حفاظت محیط‌زیست و ملی استاندارد ایران و وزارت صنعت، معدن و تجارت و رعایت ماده (۱۰) قانون ساماندهی صنعت خودرو و با ثبت سفارش یا ثبت آماری بلامانع است. ''
رونوشت این ابلاغیه به دفتر مقام معظم رهبری، دفتر رئیس جمهور، دفتر رئیس مجلس شورای اسلامی، دفتر رئیس قوه قضاییه، دفتر معاون اول رئیس جمهور، دبیرخانه مجمع تشخیص مصلحت نظام، دبیرخانه ستاد کل نیروهای مسلح، دیوان محاسبات کشور، دیوان عدالت اداری، سازمان بازرسی کل کشور، معاونت‌های قوانین و نظارت مجلس شورای اسلامی، امور تدوین تنقیح و انتشار قوانین و مقررات کلیه وزارتخانه‌ها، سازمان‌ها و مؤسسات دولتی، معاونت‌های رئیس جمهور، نهادهای انقلاب اسلامی، روزنامه رسمی جمهوری اسلامی ایران، دبیرخانه شورای اطلاع‌رسانی دولت و دفتر هیئت دولت ابلاغ شده است.
به گزارش ایرنا، سال گذشته مصوبه‌ای در رابطه با پلاک‌گذاری خودروهای مناطق آزاد با هدف وارد شدن خودروهای خارجی موجود در این مناطق به بازار خودرو کشور ارائه شده بود که روز گذشته (سه‌شنبه ١٩ دی ماه) آیین‌نامه پلاک‌گذاری ملی خودروهای مناطق آزاد به وزارت صنعت، معدن و تجارت، وزارت امور اقتصادی و دارایی، سازمان ملی استاندارد ایران، سازمان حفاظت محیط‌زیست، گمرک جمهوری اسلامی، دبیرخانه شورای عالی مناطق آزاد تجاری و فرماندهی انتظامی جمهوری اسلامی ایران ابلاغ شد که بر اساس آن مجوز پلاک‌گذاری ملی خودروهای مناطق آزاد صادر شده است."
economy,"به گزارش ایرنا از وزارت راه و شهرسازی، سازمان راهداری و حمل و نقل جاده‌ای برای فردا (چهارشنبه، ۲۰ دی) از بارش برف، مه‌گرفتگی، کاهش دید، کولاک برف و احتمال بهمن در استان‌های ‌اردبیل، آذربایجان‌غربی، آذبایجان‌شرقی، زنجان، کردستان، کرمانشاه، همدان، قزوین، البرز، تهران، گیلان و مازندران خبر داد.
کاربران جاده‌ای و مسافران با کسب آخرین اطلاعات وضعیت راه‌ها از سامانه‌های اطلاع‌رسانی ۱۴۱، هنگام تردد احتیاط لازم را داشته و اقدامات پیشگیرانه انجام دهند."
economy,"به گزارش ایرنا از وزارت اقتصاد، «مالک رحمتی» با اشاره به آغاز فرآیند مولدسازی املاک مازاد دولت از مسیر بورس کالای ایران اظهار کرد: یکی از روش‌های مولدسازی املاک مازاد دولت، فروش آنها به مردم است.
وی افزود: در همین راستا عرضه املاک در بورس کالای ایران به عنوان بازار شفاف و شیشه‌ای از اولویت‌های کاری دولت است.
رحمتی عنوان کرد: در همین راستا، در جدیدترین مرحله از عرضه املاک مازاد در بورس کالای ایران، عرضه تعداد ۴۵ فقره از املاک مازاد واقع در استان‌های مازندران، گیلان، لرستان، مرکزی و تهران در دستور کار قرار گرفته است که پس از طی فرآیند انتشار آگهی عرضه و پذیرش در بورس کالای ایران به مرور طی روزهای آتی عرضه خواهند شد. رئیس سازمان خصوصی‌سازی عنوان کرد: از این ۴۵ ملک؛ ۴ ملک واقع در استان تهران در تملک خود سازمان خصوصی‌سازی و مابقی از املاک سایر دستگاه‌های دولتی هستند.
بر همین اساس روز گذشته نوزدهم دی ماه تعداد ۶ فقره از این املاک عرضه شد که تعداد ۴ مورد از آنها واقع در استان مازندران به فروش رسید.
وی اضافه کرد: تعداد ۳۳ مورد دیگر در ۲۷ دی ماه ۱۴۰۲ از طریق بورس کالای ایران عرضه خواهد شد، ضمن آنکه ۶ فقره دیگر از املاک مازاد در تاریخ اول بهمن ماه سال جاری از طریق بورس کالای ایران عرضه می‌شود.
رحمتی خبر داد: ارزش کل این ۴۵ فقره از املاک مازاد حدود هزار و ۴۵۰ میلیارد ریال است. رئیس سازمان خصوصی‌سازی تاکید کرد: مهم‌ترین هدف مولدسازی، استفاده بهینه از املاک و دارایی‌های دولت و استفاده از ظرفیت آنها در راستای تکمیل طرح‌های نیمه‌تمام و رونق تولید است.
بر اساس این گزارش از ۶ عرضه املاک سازمان خصوصی‌سازی که روز گذشته در تالار املاک و مستغلات بورس کالای ایران عرضه شده بود، ۴ واحد آپارتمانی مورد معامله قرار گرفت که همگی این املاک در استان مازندران شهرستان بابل واقع شده‌اند.
بر اساس مصوبه مولدسازی دارایی‌های دولت، این اقدام با هدف کمک به رشد اقتصادی و افزایش بهره‌وری اموال مازاد دولتی صورت می‌گیرد.
در همین راستا ۲۰ تیر ماه سال جاری از تالار مولدسازی دارایی‌های دولت در بورس کالای ایران رونمایی شد تا فرآیند عرضه املاک مازاد دولتی در شفاف‌ترین شیوه ممکن و قابل نظارت و رصد برای همه مردم عملیاتی شود.
بیشتر بخوانید
مولدسازی املاک دولت در بورس کالا کلید خورد
معرفی بیش از ۳۰۰ فقره ملک مازاد دولتی
اقدامات مثبت دولت در رونق ساخت مسکن/ لزوم همراهی بانک‌ها در پرداخت تسهیلات
منابع حاصل از فروش املاک مازاد بانک مسکن در نهضت ملی مسکن استفاده می‌شود
۱۵ ملک و ۲ قطعه زمین در آخرین جلسه مولدسازی دارایی‌های دولت، مازاد اعلام شد 
انعقاد ۳۶۰ قرارداد سرمایه‌گذاری با بخش خصوصی در بنادر کشور
طرح‌های نیمه‌تمام خراسان جنوبی با فروش اموال مازاد تکمیل می‌شود
رییس سازمان خصوصی‌سازی: کمبود کلاس‌های درس خراسان رضوی با مولدسازی املاک رفع می‌شود"
economy,"به گزارش خبرنگار ایرنا، شایان نادری چهارشنبه شب در جلسه شورای عشایر استان اصفهان افزود: از آنجایی که اعتبارات این نهاد برای عشایر کل کشور کافی نیست بنابراین لازم است از ظرفیت‌های مالی سایر نهادها و دستگاه‌های حاکمیتی استفاده شود.
وی ادامه داد: دولت سیزدهم نگاه تخصصی برای حل مشکلات عشایر دارد و تاکنون اقدامات مناسبی در این حوزه انجام شده است.
رییس سازمان امور عشایر با بیان اینکه میزان تخصیص اعتبارات در حوزه بحران در زمینه های مرتبط با این قشر چندان بالا نیست تصریح کرد: بنابراین در این بخش نیز نیازمند حمایت از سوی سایر دستگاه‌ها هستیم.
نادری با بیان اینکه اعتبارات عشایر استان اصفهان در سال جاری ۹۲۵ میلیارد ریال بود، خاطرنشان کرد: قصد داریم این رقم را برای سال آینده افزایش دهیم.
استاندار اصفهان نیز در این جلسه به بررسی ۳۲ مصوبه مرتبط با عشایر در بخش‌های مختلف اشاره و خاطرنشان کرد: قرار شد در هر یک از مصوبات برنامه‌های اجرایی مرتبط با هر نهاد و سازمان تدوین شود.
سید رضا مرتضوی با اشاره به درخواست عشایر عرب جرقویه واقع در شهرستان جرقویه در شرق استان مبنی بر برگزار نشدن رزمایش‌های نظامی در این خطه گفت: در این باره در حال پیگیری هستیم و معاونت سیاسی امنیتی استانداری پیگیری‌های لازم را انجام خواهد داد.
وی با تاکید بر ایجاد بستر ارتباطی و مخابراتی برای این قشر با هدف آموزش و اطلاع رسانی افزود: نیاز است که ۱۱ سایت مخابراتی وعده داده شده مربوطه تا پایان سال در این استان به بهره‌برداری برسد.
استاندار اصفهان با بیان اینکه عشایر از ظرفیت‌های بالای گردشگری و صنایع دستی برخوردارند، اظهار داشت: اما در این خصوص باید اقدامات اساسی و اثربخش انجام گیرد.
مرتضوی درباره تخریب برخی سرپناه های عشایر در شماری از عرصه های طبیعی، به عنوان یکی از موضوعات مورد مناقشه گفت: این موضوع باید به نوعی با مشارکت سازمان‌های مرتبط حل و فصل شود به گونه‌ای که نه به این قشر آسیب برسد و نه منابع طبیعی تخریب شود.
به گزارش ایرنا، شورای عشایر استان با حضور رییس سازمان امور عشایر، استاندار و مسئولان استانی و نمایندگان عشایر استان در محل سالن اجتماعات استانداری اصفهان برگزار شد.
شمار عشایر استان اصفهان بالغ بر ۶۰ هزار نفر در قالب ۱۱ هزار خانوار است، عشایر ایل بختیاری از خوزستان به شهرستان‌های فریدونشهر، چادگان و فریدن در غرب اصفهان کوچ می‌کنند و عشایر ایل قشقایی از بوشهر، فارس و کهگیلویه و بویراحمد رهسپار شهرستان‌های سمیرم، دهاقان و شهرضا در جنوب استان می‌شوند، همچنین عشایر عرب جرقویه در شهرستان جرقویه در شرق اصفهان سکونت دارند."
economy,"به گزارش ایرنا از بانک مرکزی، براین اساس میزان ارز تخصیص یافته برای وزارت بهداشت درمان و آموزش پزشکی از ابتدای سال تا ۱۹ دی ماه در مقایسه با مدت مشابه سال گذشته رشدی هشت درصدی داشت و میزان ارز تامین شده نیز ۲۳ درصد افزایش داشته است.
در مدت مشابه سال گذشته کل ارز تخصیص یافته برای این وزارتخانه معادل سه میلیارد و ۹۸۳ میلیون دلار بود که از این میزان معادل ۲ میلیارد و ۸۲۰ میلیون دلار آن تامین شد.
بیشتر بخوانید
بانک مرکزی: ادعای تامین کسری ارز ترجیحی از محل خرید ارز با نرخ بالاتر درست نیست
تداوم ثبات نرخ دلار در مرکز مبادله ارز کشور/ کاهش ۱۷۵ تومانی هر اسکناس یورو 
فرآیند تأمین مالی کسب‌وکارهای الکترونیکی زیست‌بوم دریایی تسهیل می‌شود 
تخصیص ارز نیمایی به ۴ نهاده جایگزین کنجاله سویا در بازارگاه
نرخ دلار در مرکز مبادله ارز ثابت ماند 
تخصیص ۵۲ میلیارد دلار ارز از ابتدای سال تا ۲۰ آبان ماه/ کاهش مجدد مدت زمان تخصیص ارز
منظور: ۴ میلیارد و ۲۷۳ میلیون دلار ارز به بخش درمان تخصیص یافت
رشد ۷۷ درصدی تامین ارز واردات شیرخشک و مواد اولیه آن
تخصیص ۲۷ میلیون دلار دیگر برای واردات شیرخشک و ماده اولیه آن
تخصیص و تامین ارز دارو و تجهیزات پزشکی از مرز ۲ میلیارد و ۸۶۰ میلیون دلار گذشت
به گزارش ایرنا، داوود منظور، رییس سازمان برنامه و بودجه کشور در جلسه علنی روز سه‌شنبه (۱۹ آذرماه) مجلس شورای اسلامی، با بیان اینکه برای بخش درمان حدود ۴ میلیارد و ۲۷۳ میلیون دلار ارز تخصیص داده شده است، گفت: از این میزان ۳.۵ میلیارد دلار فقط ارز ۲۸ هزار و ۵۰۰ تومانی بوده که ۳ میلیارد و ۳۸۲ میلیون دلار آن تامین شده است.
وی با بیان اینکه موضوع درمان و تخصیص ارز و ریال به صورت جدی در حال اجرا است، یادآور شد: قانون در این زمینه به درستی در حال انجام است و دیوان محاسبات کشور بررسی کند که کدام بخش از قانون اجرا نشده است.
بانک مرکزی تاکنون ارز همه سفارش‌های ثبت شده با اولویت در حوزه دارو و شیرخشک از سوی وزارت بهداشت و سازمان غذا و دارو را بلافاصله تخصیص داده و تامین کرده است.
تامین ارز بانک مرکزی سال گذشته فقط برای واردات شیرخشک و ماده اولیه آن از ابتدای فروردین تا نوزدهم آبان ۱۴۰۱ نزدیک به ۴۹ میلیون و ۷۵ هزار دلار بود که این رقم در مدت مشابه سال جاری به ۹۸ میلیون و ۲۰ هزار دلار افزایش یافته که حاکی از رشد ۷۷ درصدی تامین ارز در این حوزه است."
economy,"به گزارش خبرنگار ایرنا، سعید تُرکمان روز پنجشنبه در نُهمین گردهمایی فعالان صنعت پلیمر استان در اتاق بازرگانی اصفهان افزود: بدلیل شرایط تورمی کشور و افزایش قیمت محصولات پتروشیمی در این روزها و هفته‌ها با مسائل مُتعدد از جمله رکود بازار کالا و رقابت‌های غیرقابل تصور مواجهیم.
وی ادامه داد: در زمان حاضر واردات «پت» انجام می‌شود و ثبت سفارش برای واحدهای فعالی که نیاز به این مواد اولیه دارند انجام خواهد شد تا بازار به آرامش و ثبات بیشتری برسد.
رییس هیات‌ مدیره انجمن ملی صنایع پلیمر ایران با بیان‌اینکه امروز با باز شدن فضا اگر واحدها ثبت سفارش کنند می‌توانند آن را انجام دهند، اظهار داشت: مقرر است حدود ۳۰ میلیون دلار ارز برای واردات پت تخصیص یابد تا در آینده شاهد رقابت‌ بیشتری در این زمینه باشیم.
وی اضافه کرد: انجمن ملی پُلیمر، نماینده واحدها و انجمن‌های استانی در کارگروه تنظیم بازار محسوب می‌شود و باید انجمن‌های استانی و واحدها به ما کمک کنند تا بتوانیم با اطلاعات کامل از مشکلات واحدها، وظیفه ذاتی خود را بدرستی انجام دهیم.
ترکمان بیان کرد: کارگروه تنظیم بازار مرجع رسیدگی به بسیاری از معضلات واحدهای تولیدی و پتروشیمی‌هاست اما بیشتر اعضای این کارگروه دولتی هستند و آشنایی چندانی با مسائل بخش خصوصی ندارند.
وی افزود: نیازمند کمک اعضای انجمن‌ها و واحدها برای حل این موضوع‌ها در کارگروه مزبور هستیم اما در بعضی مواقع هیچ مذاکره‌ای با انجمن استانی و ملی انجام نشده است و در جلسه با این موضوع‌ها مواجه می‌شویم.
ترکمان گفت: انجمن ملی صنایع پلیمر در نمایشگاه «ایران پلاست ۱۴۰۱» تفاهمنامه سه‌جانبه‌ای را به نمایندگی انجمن‌های استانی و تخصصی، پتروشیمی و بانک تجارت امضا کرد.
وی خاطرنشان کرد: بانک تجارت به تعهدات خود در این تفاهمنامه عمل کرده است و انجمن‌ها هم خریدار و پای کار هستند اما بعضی از پتروشیمی‌ها از گرفتن تعهد پرداخت آتی منع شده‌اند.
مزیت نسبی و رقابتی در حوزه پلیمر در منطقه وجود دارد
عضو هیات مدیره انجمن پلیمر استان اصفهان و تحلیلگر بازار پلیمر نیز در این همایش گفت: مزیت نسبی و رقابتی در حوزه پلیمر با وجود ۶۰۰ میلیون نفر جمعیت همسایگان منطقه وجود دارد و فقر توان همسایگان در این بازار بکر در حوزه پلیمر وجود دارد.
بیژن سحرناز افزود: یکی از موارد کارشناسی شده در هیات مدیره انجمن این بود که بقا در گرو توسعه صادرات است و بدون آن و دسترسی به منابع ارزی بطور قطع شکست خواهیم خورد.
وی با بیان‌اینکه توانمندی بسیاری در اعضای انجمن پلیمر استان اصفهان وجود دارد و همه این واحدها دانش بنیان هستند، ادامه داد: این انجمن کوشیده است تا با توسعه گسترده برای بقای یک سازمان، سودآوری و توسعه فیزیکی و نرم‌افزاری، آگاهی زیادی به اعضای خود ارائه دهد.
این تحلیلگر بازار پلیمر خاطرنشان کرد: در بعضی از این حوزه‌ها با تعریف پیچیدگی محصول، امکان این وجود دارد که یک واحد کالا را بجای یک دلار به قیمت پنج دلار عرضه کنیم.
وی بیان کرد: سه مولفه قدرت، منافع و منطق برای کمک این انجمن به اعضای خود جزو راهبردهای اصلی محسوب می‌شود و تلاش شده است که آنها در همه مباحث پلیمر بویژه در حوزه‌های بازرگانی و تولید بخوبی تعمیم داده شود.
عضو هیات مدیره انجمن پلیمر اصفهان اضافه کرد: بر اساس قرارداد این انجمن با پژوهشگاه پلیمر در چهار حوزه ظرفیت، کیفیت، منابع انسانی و موجودی کوشیدیم تا به توسعه اعضا کمک شود.
وی گفت: گردهمایی امروز با هدف تامین مالی پیش بینی شده است و امیدواریم با کمک مسوولان بانکی شرایطی فراهم شود تا مشکل استقراض که یکی از موانع توسعه برای یک واحد صنعتی است، برطرف شود.
به گزارش ایرنا، نُهمین گردهمایی فعالان صنعت پلیمر اصفهان، امروز با حضور مقامات و فعالان اقتصادی استان در سالن همایش‌های بین‌المللی اتاق بازرگانی اصفهان برگزار شد.
این گردهمایی با موضوع‌ ابزارهای بانک تجارت در تامین مالی زنجیره تامین صنعت پتروشیمی، آخرین بخشنامه‌ها و روش‌های رفع تعهد ارزی و تحول زنجیره لُجستیک با فناوری‌های مالی برگزار شد.
پلیمر نخستین صنعت صادراتی کشور در سال‌های گذشته بوده و بیش از ۲.۷ میلیارد دلار صادرات بصورت مستقیم و غیرمستقیم در این حوزه انجام شده است.
صنعت پلیمر در زندگی روزمره، خودرو، پزشکی، هوافضا و سایر موارد استفاده می‌شود و این رشته پیشران صادرات صنایع کشور است و ۱.۵ درصد از تولید ناخالص کشور متعلق به صنعت پلیمر و ۳.۶ اشتغال کشور در این صنعت است.
بیش از ۴۰۰ واحد تولیدی و صنعتی و ۸۵۰ واحد تولیدی و صنفی در صنعت پلیمر استان اصفهان فعال است."
economy,"به گزارش خبرنگار ایرنا، در معاملات امروز (چهارشنبه) مرکز مبادله ارز و طلای ایران، هر اسکناس دلار آمریکا به ۴۲ هزار و ۹۲۶ تومان و نرخ حواله دلار نیز به ۳۹ هزار و ۵۲۷ تومان رسید که در مقایسه با دیروز تغییری نداشت.
هر اسکناس یورو نیز با کاهش ۱۷۵ تومانی در مرکز مبادله ایران به ۴۶ هزار و ۹۳۸ تومان و نرخ حواله یورو نیز با کاهش ۱۶۲ تومانی به ۴۳ هزار و ۲۲۱ تومان رسید.
همچنین اسکناس درهم امارات ۱۱ هزار و ۶۸۸ تومان ارزش‌گذاری شده و نرخ حواله درهم نیز ۱۰ هزار و ۷۶۳ تومان است.
بیشتر بخوانید
تخصیص ارز به وزارت بهداشت از مرز ۴.۲ میلیارد دلار گذشت
نرخ دلار در مرکز مبادله ارز ثابت ماند 
نرخ دلار در مرکز مبادله ثابت ماند
کاهش ۵۷ تومانی یورو در مرکز مبادله/ نرخ دلار ثابت ماند 
پشت پرده واردات ده‌ها تُن طلا به کشور و تدبیر بانک مرکزی
سبقت گرفتن عرضه از تقاضا در سامانه نیما"
economy,"به گزارش ایرنا از وزارت راه و شهرسازی، ""مجید صباغ‌زاده"" افزود: از ابتدای سال جاری تا پایان آذرماه، از مجموع ۸۸۷ نقطه پرتصادف مصوب که در اسفندماه سال گذشته توسط کمیسیون ایمنی راههای کشور ابلاغ شده است، ۲۰۴ نقطه رفع و اصلاح شده است.
وی اظهارداشت: همچنین ۲۷۵ نقطه پرتصادف در قالب پروژه های نیمه‌تمام که از سنوات قبل نیمه تمام باقی مانده بود، تا پایان آذرماه رفع و اصلاح شد.
صباغ‌زاده با بیان این‌که در مدت یادشده، روشنایی ۱۲۱ کیلومتر راه و تونل اجرا شده است، گفت: در برنامه امسال روشنایی در ۱۵۰ کیلومتر راه و تونل پیش‌بینی شده است که تا پایان آذرماه ۱۲۱ کیلومتر آن اجرا شده است، همچنین از مجموع یک‌هزار و ۵۰۰ کیلومتر انواع حفاظ تعهد سال جاری، تاکنون یک‌هزار و ۱۰۶ کیلومتر انجام شده است.
مدیرکل دفتر نگهداری علائم، تجهیزات و توسعه ایمنی راه بیان‌داشت: در ۹ ماهه امسال ۱۲۰‌هزار کیلومتر خط‌کشی سرد و گرم در راه‌های برون شهری انجام شد که ۲۰ هزار کیلومتر از هدف تعیین شده یک‌ساله بیشتر بوده است.
وی درباره اجرای روشنایی نقطه‌ای در راه‌ها و تقاطع‌ها گفت: در برنامه یک‌ساله امسال، اجرای روشنایی نقطه‌ای در ۳۰۰ نقطه پیش‌بینی شده که تا پایان آذرماه ۳۱۱ نقطه آن انجام شده است.
مدیرکل دفتر نگهداری علائم، تجهیزات و توسعه ایمنی راه گفت: در مدت یادشده ۵۷ هزار متر مربع تابلو اطلاعاتی در طول راه‌های کشور تهیه و نصب شده است که از میزان هدف یک‌ساله ۳۵ درصد بیشتر است."
economy,"«حسن خالقی» امروز (پنجشنبه) در گفت‌وگو با خبرنگار اقتصادی ایرنا اظهار داشت: این تعداد کالاها شامل لوازم خانگی، صوتی تصویری، تنظیف، سرمایشی و گرمایشی است.
وی ادامه داد: این تعداد کالاها در هشت استان به صورت همزمان از روز شنبه ۲۳ دی ماه تاسه شنبه ۲۶ دی ماه ساعت ۱۹ حراج می شود.
مدیر طرح سامانه حراج خرده‌فروشی الکترونیکی سازمان جمع‌آوری و فروش اموال تملیکی با بیان اینکه همه مردم از اقصی نقاط کشور می توانند در این حراج های خرده فروشی شرکت کنند گفت: متقاضیان برای دریافت اطلاعات لازم می توانند به سایت سازمان جمع آوری و فروش اموال تملیکی در بخش مزایده و حراج به قسمت «شرایط شرکت در مزایده و اخذ ضمانت نامه یا راهنما» مراجعه کنند و با آگاهی کامل برای شرکت در مزایده و خرید اموال مورد نظر وارد سامانه ستاد الکترونیک دولت شوند.
بیشتر بخوانید
۹۸ درصد کالاهای عرضه شده در حراج های خرده فروشی به فروش رسید
عرضه ۵۰۰ قلم لوازم خانگی اموال تملیکی از روز شنبه آینده
برگزاری ۱۰۰ مرحله حراج لوازم‌خانگی و فروش ۲۰ میلیارد تومان کالا
۲۵۰ قلم لوازم‌خانگی در حراج خرده‌فروشی اموال تملیکی به فروش می‌رسد
حراج همزمان خرده فروشی اموال تملیکی در ۱۰ استان از روز پنجشنبه
حراج خرده‌فروشی لوازم خانگی اموال تملیکی از مرز ۱۵ میلیارد تومان گذشت
خالقی ابراز داشت: همچنین متقاضیان با ورود به سامانه ستاد و انتخاب کلید ثبت نام، در قسمت انتخاب تامین کننده، مناقصه گر و مزایده گر باید اطلاعات هویتی خود را وارد کنند و با انتخاب منوی مزایده و انتخاب دسته بندی کالاها می توانند از جزئیات کالاها مطلع شوند.
وی با اشاره به اینکه شرکت برای همه عموم آزاد است گفت: حتی کارکنان دولت نیز می توانند در این حراج ها شرکت کنند ولی بعد از برنده شدن باید به اداره کل اموال تملیکی در استان برگزار کننده حراج مراجعه کنند.
مدیر طرح سامانه حراج خرده‌فروشی الکترونیکی سازمان جمع‌آوری و فروش اموال تملیکی خاطر نشان کرد: یکی دیگر از راه های شرکت در این حراج پنجره هوشمند دولت است."
economy,"به گزارش خبرنگار ایرنا، بیت الله برقراری روز پنجشنبه در همایش بیمه اجتماعی - حق همگانی در کرمانشاه افزود: صندوق بیمه اجتماعی کشاورزان، روستاییان و عشایر یکی از پایدارترین صندوق‌های کشور است که ۲۸۰ شغل از بیمه شدگان را تحت حمایت قرار داده و آگاه‌سازی مردم از این خدمات ضروری است.
وی بدون اشاره به جزییات آماری، تنوع شغلی جامعه هدف در اقلیم‌های مختلف کشور یا کوچک و بزرگ بودن این شغلها و موارد مشابه اظهار کرد: بودجه صندوق بیمه کشاورزان، روستاییان و عشایر ۱۶۵ درصد رشد کرده است که نشان می‌دهد تزار مالی سال آینده برای استمرار از جامعه هدف (تولیدکنندگان) مثبت است.
وی با بیان اینکه سطح درآمدی بیمه‌شدگان و مستمری‌بگیران صندوق بیمه اجتماعی کشاورزان، روستاییان و عشایر ۷۰ درصد افزایش یافته است، گفت: طی سالهای اخیر برای ارائه خدمات هر چه بهتر به جامعه هدف ۴۴ اقدام شاخص عملیاتی شد که ۲۴ مورد آن برای اولین بار در کشور اتفاق افتاد.
وی در این رابطه هم جزئیات آماری ارائه نکرد.
مدیرعامل صندوق بیمه اجتماعی کشاورزان، روستاییان و عشایر افزود : کشاورزان و عشایر به عنوان جامعه مولد و تولیدکننده تضمین کننده امنیت غذایی کشور محسوب می‌شوند؛ آنها همچنین به عنوان قشر موثر در صحنه‌های مختلف انقلاب اسلامی؛ نقش‌آفرینی زیادی داشته اند و لذا بهره مندی از خدمات اجتماعی مطلوب حق مسلم آنها است.
برقراری ضمن قدردانی از مدیران، کارکنان و دست اندرکاران صندوق بیمه در استان کرمانشاه که به گفته وی توانستند رتبه اول بیمه شده و رتبه دوم پشتیبانی کشور را کسب کنند، گفت : حکومت‌ها در طول تاریخ به این نتیجه رسیده‌اند که بشریت برای رشد و بقا نیازمند نظام‌های بیمه‌ای هستند و این موضوع در مبانی ایرانی و دینی هم مورد توجه است مضافا اینکه مقوله رفاه و آسایش مردم در قانون اساسی جمهوری اسلامی ایران هم مورد توجه زیادی قرار دارد.
افزون بر ۲ میلیون و ۷۰۰ هزار نفر عضو صندوق بیمه اجتماعی کشاورزان، روستاییان و عشایر هستند که ۱۸۴ هزار نفر آنها مستمری بازنشستگی دریافت می‌کنند.
کشاورزان و عشایر ۱۸ تا ۵۰ ساله ساکن در روستا و یا شهرهای زیر ۲۰ هزار نفر می‌توانند به یکی از ۱۸۰۰ کارگزاری فعال کشوری مراجعه و خودشان را بیمه دائم کنند.
در استان کرمانشاه هم ۱۲۰ هزار نفر عضو صندوق بیمه اجتماعی کشاورزان، روستاییان و عشایر هستند."
economy,"به گزارش ایرنا از وزارت اقتصاد، «رضا وفایی یگانه» در خصوص تأثیر سیاست‌های مالی و پولی دولت در مهار تورم، اظهار داشت: دولت در این مدت برنامه‌ریزی‌های هدفمندی در خصوص مهار تورم داشته و در این راستا، کنترل نقدینگی از مهم‌ترین اهدافی است که در پیش گرفته است.
وی بحث تورم را حاصل افزایش بی‌رویه نقدینگی دانست و تصریح کرد: سیاست خوب کنترل نقدینگی یک سیاست انقباضی است که دولت برای مهار تورم بکار برده که در این مسیر موفقیت‌هایی نیز حاصل شده است؛ به طوری که رشد نقدینگی از ۳۵ واحد درصد سال گذشته، به ۲۶ واحد درصد در سال جاری رسیده و تا پایان سال ۲۵ درصد هدف‌گذاری شده است؛ یعنی این رقم نسبت به سال گذشته ۱۰ واحد درصد کاهش داشته که قطعاً خود را در شاخص‌های قیمتی و تورم نشان می‌دهد.
وفایی یگانه اضافه کرد: سیاست دولت در خصوص کاهش نقدینگی و کاهش تقاضا، احتمالاً باعث رکود اقتصاد در کوتاه‌مدت شود، اما با توجه به اینکه تورم باعث نااطمینانی می‌شود اگر دولت موفق شود این موضوع را به صورت نسبی حل کند قطعاً در میان‌مدت منجر به افزایش انگیزه برای سرمایه‌گذاری می‌شود.
وی با بیان اینکه دولت در بحث‌های تکمیلی و تعدیل رکود باید به موضوع بهره‌وری توجه کند، عنوان کرد: اگر برخی از اقدامات دولت برای کنترل تورم که ممکن است باعث ایجاد نارضایتی میان فعالین اقتصادی شود، از محل ارتقای بهره‌وری در بخش اقتصاد به سمت کاهش هزینه‌های تولید، کاهش فشار هزینه و فشار عرضه در بخش اقتصاد برود، در کنار رونق اقتصادی، همراهی در بدنه فعالین اقتصادی برای اجرای سیاست دولت را نیز خواهد داشت.
این کارشناس اقتصادی با تأکید بر اینکه بر سیاست‌های مالی و پولی دولت برای مهار تورم می‌توان بسیار امیدوار بود، گفت: این سیاست دولت بسیار منطقی است؛ چراکه این سیاست باعث کنترل نسبی تورم می‌شود؛ اما این سیاست ممکن است رکود نسبی در بازار به دلیل کاهش تقاضا داشته باشد؛ اما برنامه‌های بهره‌وری که همراهی اجتماعی و مردم را به همراه دارد می‌تواند مانع از تعمیق رکود و عبور از آن شود.
معاون اقتصادی و کسب و کار اتاق تعاون ایران در پایان تأکید کرد: باید از این مسیر گذر کنیم تا تورم حل شود؛ چرا که تورم باعث نارضایتی و ناامنی در عرصه اقتصادی می‌شود پس اگر بتوانیم به ثبات نسبی در میان‌مدت برای افزایش انگیزه سرمایه‌گذاری قطعاً روزهای خوبی را در پیش خواهیم داشت."
economy,"به گزارش خبرنگار اقتصادی ایرنا، هر قطعه سکه بهار آزادی طرح جدید امروز بر اساس نرخ اعلامی اتحادیه صنف فروشندگان و سازندگان طلا، جواهر، نقره و سکه تهران، با ۲۰۰ هزار تومان افزایش در مقایسه با دیروز ۳۱ میلیون و ۹۰۰ هزار تومان معامله شد.
سکه بهار آزادی طرح قدیم با افزایش ۵۰۰ هزار تومانی قیمت نسبت به روز گذشته با نرخ ۲۸ میلیون و ۷۰۰ هزار تومان داد و ستد شد.
امروز نیم‌سکه ۱۷ میلیون و ۹۰۰ هزار تومان، ربع سکه ۱۱ میلیون و ۶۵۰ هزار تومان و سکه گرمی نیز با نرخ ۶ میلیون و ۲۰۰ هزار تومان معامله شد.
همچنین هر گرم طلای ۱۸ عیار در بازار طلای تهران ۲ میلیون و ۶۱۴ هزار و ۴۰۰ تومان داد و ستد شد.
بهای هر اُنس طلا نیز در روز جاری در بازارهای جهانی، نزدیک‌ به ۲‌ هزار و ۳۰ دلار بود که نسبت به روز گذشته ۵ دلار کاهش داشت."
economy,"به گزارش خبرنگار اقتصادی ایرنا، از نیمه سال ۱۴۰۰ روند پایه پولی و نقدینگی به موازات هم رو به کاهش گذاشت. از تابستان ۱۴۰۱ و همزمان با اقدام بانک مرکزی در تعیین نسبت ذخیره قانونی بالاتر برای بانک ها، پایه پولی مسیر خود را عوض کرد. از این مقطع به بعد پایه پولی از محل اضافه برداشت بانک‌ها از ذخایر بانک مرکزی رو به افزایش گذاشت تا جایی که به ۴۵ درصد در فروردین ۱۴۰۲ رسید. در این مدت البته نرخ رشد نقدینگی همچنان کاهشی بود تا جایی که در فروردین ۱۴۰۲ به ۳۳.۱ درصد رسید.
بیشتر بخوانید
رشد پایه پولی در آذرماه ۵ واحد درصد کمتر شد
پشت تورم خالی شد
اقدامات جدید بانک مرکزی در استفاده از ابزارهای سیاست پولی به‌زودی ابلاغ می‌شود
منتقدان همزمان با بالا رفتن نرخ رشد پایه پولی، این شاخص را به عنوان عامل اصلی بروز تورم معرفی کرده و کاهش رشد نقدینگی را غیرموثر و موقتی می‌خواندند. بانک مرکزی در پاسخ به این اظهارات منتقدان، رشد پایه پولی را موقتی خواند و از فروکش کردن آن در سال جاری گفت.
رئیس کل بانک مرکزی آذر ۱۴۰۲ در مراسم اختتامیه همایش «اقتصاد ایران» گفت: یکی از مسائلی که این روزها رسانه‌ها به آن می‌پردازند رشد پایه پولی است که بین رشد نقدینگی و پایه پولی در بلند مدت رابطه‌ای هست اما در کوتاه مدت هیچ رابطه‌ای وجود ندارد. اگر چه معتقدیم که باید دو نرخ رشد کاهش یابد.
محمدرضا فرزین با اشاره به سیاست کنترل رشد ترازنامه بانک‌ها گفت: خود این سیاست علاوه بر اینکه باعث کاهش تورم می‌شود که در سال آینده آثار آن را می‌بینم از سوی دیگر سبب کاهش افزایش ناترازی بانک‌ها هم می‌شود.
او گفت: رشد پایه پولی در مهر ۳۹.۶ درصد شد در حالی که در ابتدای سال به بیش از ۴۰ درصد رسیده بود و تا پایان سال به زیر ۳۰ درصد می‌رسانیم که به نرخ رشد نقدینگی برسد.
با گذشت یک ماه از این اظهارات و انتشار آمارهای پولی، درستی این اظهارات ثابت شد. رشد پایه پولی کاهشی شد تا جایی که در آذر ۱۴۰۲ به ۳۳.۵ درصد رسید. اتمام فرآیند اضافه برداشت بانک‌ها که ناشی از افزایش نسبت ذخیره قانونی بود، فشار بر پایه پولی را پایان داد.
پایان روند صعودی اضافه برداشت بانک ها، رشد پایه پولی را مجددا با رشد نقدینگی همراه و مسیر آن را نزولی کرد. سقوط ۵ واحد درصدی رشد پایه پولی در آذر، همگرایی کل‌های پولی در مسیر نزول را قوت بخشید.
مرور پیشینه ارقام رشد نقدینگی و پایه پولی نشان می‌دهد معدل این دو شاخص در آذر ۱۴۰۲ به کمترین رقم ۴ سال اخیر کاهش یافته است.
شیب تند کاهش میانگین رشد نقدینگی و پایه پولی، اثر همراستا شدن رشد پایه پولی و نقدینگی در مسیر کاهش را به وضوح نشان می‌دهد. طبق اعلام رئیس کل بانک مرکزی، کاهش نرخ رشد نقدینگی و پایه پولی تا پایان سال تداوم خواهد داشت. محمدرضا فرزین در همایش اقتصاد ایران با اشاره به روند نزولی نرخ رشد پایه پولی و رشد نقدینگی گفت: هدفگذاری ما نیز کاهش رشد نقدینگی در پایان سال به سطح کمتر از ۲۵ درصد و رشد پایه پولی به کمتر از ۳۰ درصد است.
در صورت تحقق هدفگذاری بانک مرکزی برای کاهش رشد نقدینگی به ۲۵ و پایه پولی به کمتر از ۳۰ درصد در پایان سال جاری، میانگین این دو شاخص در مقطع مذکور به نزدیکی میانگین بلند مدت خواهد رسید."
economy,"به گزارش ایرنا از وزارت نیرو، مصطفی رجبی مشهدی با اشاره به ماده ۶ قانون حمایت از صنعت برق و پرداخت مابه‌التفاوت قیمت تمام شده و تکلیفی برق ادامه داد: دولت با پیشنهاد وزارت نیرو لایحه دوفوریتی تخصیص ۳۰ هزار میلیارد تومان اوراق مالی را به مجلس شورای اسلامی ارسال کرد که خوشبختانه مجلس شورای اسلامی آن را تصویب کرد.
وی افزود: براین‌اساس امکان بخش عمده‌ای از مطالبات تولیدکنندگان و پیمانکاران صنعت برق به‌زودی تسویه خواهد شد.
سخنگوی صنعت برق خاطرنشان کرد: با تصویب نهایی مصوبه مجلس توسط شورای نگهبان، سازمان برنامه‌وبودجه نسبت به انتشار اوراق اسناد خزانه اسلامی اقدام خواهد کرد و وزارت نیروبخش قابل‌توجهی از مطالبات تولیدکنندگان برق، تأمین‌کنندگان تجهیزات و پیمانکاران صنعت برق و نیروگاه‌های خصوصی را پرداخت خواهد کرد.
وی با تأکید بر اینکه اسناد خزانه اسلامی سررسید دوساله دارد، گفت: پرداخت به‌موقع مطالبات نیروگاه‌های خصوصی و تولیدکنندگان برق و تأمین‌کنندگان تجهیزات نقش اساسی در حفظ آمادگی نیروگاه‌ها برای تولید برق در سال آینده خواهد داشت و امیدواریم با پرداخت مطالبات نیروگاه‌های کشور بتوان نسبت به اتمام تعمیرات به‌موقع خود اقدام کنند تا بتوانیم دوره اوج بار سال ۱۴۰۳ را نیز همانند دو سال گذشته با تأمین برق پایدار برای کلیه مشترکان پشت سر بگذاریم."
economy,"به گزارش ایرنا، ""خسرو دانشجو"" دبیر شورای‌عالی شهرسازی و معماری ایران در مکاتبه با ""محمدکرمی"" استاندار سیستان و بلوچستان، ""حسینی‌محراب"" استاندار خوزستان، ""دوستی"" استاندار هرمزگان و ""محمدی زاده"" استاندار بوشهر مصوبه شورا را با موضوع امکان‌سنجی احداث و توسعه سکونتگاه‌های جدید ساحلی در استان‌های جنوبی ابلاغ کرد.
بر اساس مصوبه شورای عالی شهرسازی و معماری ایران، شورا در جلسه ۲۰ آذر ۱۴۰۲ پیرو مباحث مطروحه در جلسه ۱۳ آذر ۱۴۰۲، مصوبات شوراهای برنامه‌ریزی و توسعه ۱۰ شهریور ۱۴۰۲ سیستان و بلوچستان مورخ ۸ مهر ۱۴۰۲ استان هرمزگان، مورخ ۱۹ مهر ۱۴۰۲ خوزستان و مورخ ۲۹ مهر ۱۴۰۲ بوشهر در خصوص «امکان‌سنجی احداث و توسعه سکونتگاه‌های جدید ساحلی در استان‌های جنوبی» را مورد بررسی قرار داده و به شرح زیر اتخاذ تصمیم کرد.
۱- در اجرای ابلاغیه رهبر معظم انقلاب پیرامون «سیاست‌های کلی توسعه دریا محور» و مفاد ماده (۱) و ماده (۴) ابلاغیه مذکور مبنی بر «سیاست‌گذاری یکپارچه و تقسیم کار ملی برای بهره‌گیری حداکثری از ظرفیت‌های دریا»، «تعیین سهم و جغرافیای جمعیت، تجارت، صنعت، کشاورزی و گردشگری در سواحل جنوب کشور» و در راستای دستور رییس‌جمهور و مصوبات مورخ ۲۴ فروردین ۱۴۰۲ و ۱۳ آبان ۱۴۰۲ شورای‌عالی مسکن، و همچنین در چارچوب احکام اسناد فرادست منطقه‌ای از جمله طرح آمایش سرزمین، طرح آمایش استان، طرح راهبردی توسعه سواحل مکران و طرح مدیریت یکپارچه مناطق ساحلی (ICZM)، مصوبات صدرالاشاره شوراهای برنامه‌ریزی و توسعه استان‌ها در خصوص «امکان‌سنجی احداث و توسعه سکونتگاه‌های جدید ساحلی در استان‌های جنوبی»، با محوریت و رویکرد اقتصاد و توسعه دریامحور در جهت استفاده از ظرفیت‌های مولدسازی را در راستای توازن‌بخشی به توسعه فضایی در حاشیه ساحلی جنوب کشور با اصلاحات و ملاحظات مقرر به شرح زیر مورد تائید قرار گرفت.
بیشتر بخوانید
طرح جامع ۲۷ سکونتگاه‌ جنوبی ایران در مکران تا پایان سال تصویب می‌شود
۵۰ هزار و ۳۱۰ میلیون ریال سرمایه گذاری بخش خصوصی در سیستان و بلوچستان محقق شد
بررسی مکانیابی سکونتگاه‌های ساحلی در سیستان و بلوچستان
 رویداد توان به‌منظور گره‌گشایی مشکلات مردم برگزار شد
مولدسازی؛ فرصت و ظرفیتی برای دستگاه‌های اجرایی است
اطلس سرمایه گذاری بندر بوشهر تدوین شود
بذرپاش: نقش‌آفرینی‌ صندوق توسعه در نهضت ملی مسکن جدی‌تر می‌شود
۲- به جهت حصول اطمینان از یکپارچگی اقدامات و هماهنگی دستگاه‌ها و در راستای رعایت اصل سلسله‌مراتب در نظام تصمیم‌گیری، مقرر شد فرآیند تهیه طرح شامل گام‌های سه‌گانه زیر باشد:
الف) تعیین کلان‌پهنه‌های فاقد محدودیت توسعه (بر اساس پیشنهادهای مصوب شورای برنامه‌ریزی و توسعه استان‌ها) و ابلاغ آن توسط دبیر شورای‌عالی شهرسازی و معماری.
متعاقب این گام مراتب توسط دبیر شورای‌عالی به دستگاه‌های ذیربط در جهت اخذ برنامه‌های اقتصادی و توسعه‌های آتی دستگاه‌های متولی شامل کشاورزی، گردشگری و صنعت نیز ابلاغ خواهد شد.
ب) تهیه «طرح یکپارچه توسعه ساختار فضائی سکونت‌گاه‌های جدید در چهار استان ساحلی جنوب» با لحاظ واحدهای تولیدی و کشاورزی، صنعتی وگردشگری، در پهنه‌های تدقیق شده با راهبری شرکت عمران شهرهای جدید و تصویب شورای‌عالی
پ) تهیه طرح جامع شهرجدید/شهرک جدید/ توسعه سکونتگاه‌های موجود منبعث از دستاوردها و یافته‌های طرح یکپارچه توسعه ساختار فضائی توسط شرکت عمران شهرهای جدید و با تصویب شورای برنامه‌ریزی و توسعه استان‌ مربوطه وتصویب نهایی توسط شورایعالی
۲-۱-گام نخست: کمیته فنی ۱ موظف است در چارچوب زیر پهنه‌های مصوب مراجع استانی در این خصوص را مورد بررسی قرار داده و نتیجه (کلان‌پهنه‌های فاقد محدودیت توسعه)، توسط دبیر شورا، جهت طی مراحل بعدی به مراجع استانی و شرکت عمران شهرهای جدید ابلاغ کند:
۱- حذف عرصه همه مناطق چهارگانه تحت حفاظت سازمان محیط زیست ایران و دیگر عناصر واجد ارزش همچون خوریات و تالاب‌ها از محدوده پهنه‌های دارای قابلیت استقرار
۲- رعایت الزامات و ملاحظات درباره استقرار در مجاورت آب‌شیرین‌کن‌های موجود و آتی
۳- نظر به ضرورت بهره‌گیری از قابلیت اقتصاد دریامحور بر دسترسی سکونت‌گاه‌ها به دریا با رعایت حریم و پهنه خطر ICZM ملی تاکید می‌شود. در هر صورت پهنه ICZM در طول نوار ساحلی جنوب قابلیت استقرار سکونت و فعالیت را نخواهد داشت.
۴- مکان‌یابی سکونت‌گاه‌ها فقط در اراضی ملی و دولتی و با احتراز حداکثری از تداخل با عرصه مستثنیات انجام شود.
۵-رعایت همه برنامه‌های فعلی و آتی نیروهای مسلح و وزارت دفاع از منظر ملاحظات دفاعی- امنیتی و حفظ فاصله مناسب از مراکز استقراری نظامی موجود انجام شود.
۶- همه عرصه‌های با شیب متوسط بیشتر از ۱۵ درصد از شمول مکانیابی سکونتگاه‌ها حذف شوند.
۷- در راستای استفاده حداکثری از ظرفیت شبکه راه‌ها و تاسیسات زیربنایی موجود(انرژی، حمل و نقل، داده) پهنه‌های در مجاورت این دسته از تاسیسات در اولویت توسعه قرار داده شوند.
۲-۲- گام دوم: «طرح یکپارچه توسعه ساختار فضائی سکونتگاه‌های جدید ساحلی» به عنوان پیونددهنده برنامه دستگاه‌های ذی‌مدخل در توسعه سواحل جنوبی و با تکیه بر ارکان زیر تهیه و به تصویب شورای‌عالی خواهد رسید:
۱- سکونت‌گاه جدید در این مطالعات، واژه‌ای فراگیر مشتمل بر انواع مراکز اسکان جمعیت (از جمله شهرجدید و شهرک) است که تعیین آن بر عهده مطالعات «طرح یکپارچه توسعه ساختار فضائی سکونتگاه‌های جدید ساحلی» با محوریت اقتصاد و توسعه دریامحور خواهد بود. تبعاً اطلاق واژه سکونت‌گاه جدید به معنای خروج سکونت‌گاه‌های موجود از فرآیندهای قانونی توسعه سکونت‌گاه نبوده و توسعه سکونت‌گاه‌های موجود (شهر یا روستا) درچارچوب برنامه و طرح‌های آتی مورد تأکید و اولویت بوده و درصورت تصویب شورایعالی، سکونت‌گاه‌های روستایی و شهری موجود باید در برنامه‌های آتی توسعه با لحاظ شرایط بومی و محلی و حفظ منافع جامعه محلی در سکونت‌گاه جدید ادغام شوند.
۲- تعیین ساختار و نحوه هم پیوندی سکونت‌گاه‌های جدید در مقیاس محلی، ملی و بین المللی و جایگاه آن‌ها در نظام تقسیم‌کار ملی و بین‌المللی و نحوه تعامل آن‌ها با نظام شبکه شهری کشور
۳- تعیین اندازه و طبقه جمعیتی هر سکونت‌گاه و ارائه ماهیت از منظر شهر جدید، شهرک یا مجموعه‌ای از سکونت‌گاه‌های هم پیوند ناحیه‌ای (منطقه شهری همکار)
۴- هماهنگی استقرار سکونت‌گاه‌ها با برنامه‌های توسعه صنعت- کشاورزی و گردشگری مناطق آزاد و دستگاه‌های اجرایی (به ویژه پتروپارک‌ها و شهرهای مولد) با هدف هم‌افزایی حداکثری
۵- تعیین نقش و کارکرد هر کدام از سکونت‌گاه‌ها در پیوند با برنامه‌های توسعه ملی و منطقه‌ای دستگاه‌های مختلف،‌ با رویکرد ایجاد سکونت‌گاه‌های مستقل و خود بسنده به لحاظ اقتصادی و مبتنی بر توان‌های درونی، زنجیره‌های بالادستی و پایین‌دستی تولید و قابلیت‌های بستر قرارگیری محلی
۶- تبیین ابعاد حقوقی و مدیریتی سکونت‌گاه‌های جدید در ارتباط با استان مربوطه و سایر استان‌های کشور و مدل‌های کلی مدیریت و بهره برداری سکونت‌گاه‌ها
۷- بررسی و پیشنهاد شیوه‌های تأمین و مدیریت مالی سکونت‌گاه‌های جدید ساحلی و مکانیزم‌های سرمایه‌گذاری
۸- تدقیق محدوده‌های قانونی هر سکونت‌گاه براساس ملاحظات دستگاه‌های مختلف و سطح و محدوده مورد نیاز هر سکونت‌گاه برمبنای نقش و کارکرد، اندازه و مقیاس اثرگذاری اجتماعی و اقتصادی
۹- اولویت بندی اجرایی و عملیاتی سکونت‌گاه‌های جدید ساحلی در چارچوب برنامه زمان‌بندی مشخص
۱۰- تدوین چارچوب و ضوابط کلی توسعه در قالب پهنه بندی کاربری زمین، نظام دسترسی‌های داخلی و بیرونی و الگوی ضوابط و مقررات ساختمانی مطابق مصوبات شورای عالی شهرسازی و معماری ایران
۱۱- بهره‌مندی جامعه محلی از عواید ناشی از توسعه ملی در قالب «پیوست اقتصادی طرح»
۱۲- تاکید بر عدم ایجاد بار مالی غیر ضروری با استفاده از زیرساخت‌های موجود استان
۱۳- استفاده از ظرفیت جاذبه‌های طبیعی، میراث تاریخی و نیز میراث ناملموس این منطقه در ایجاد اشتغال، جذب جمعیت دائم و گردشگر و هویت بخشی به سکونتگاه‌های جدید ساحلی
۱۴- استفاده از روش‌های مشارکتی در تهیه طرح، در سطح ملی (کمیته‌های تخصصی) در سطح استانی (با بهره‌گیری از روش‌های اخذ استعلام، نظرسنجی، جلسات فنی مشترک) و در سطح محلی (مشارکت سازمان‌های مردم نهاد، نظرخواهی‌های جمعی و اطلاع رسانی عمومی در مراحل مختلف) مدنظر قرار گرفته، در همین راستا بر حضور مدیران استانی و معتمدین محلی و مردم در تمامی مراحل برنامه‌ریزی تاکید می‌شود.
۱۵- «پیوست اجتماعی و فرهنگی طرح» مشتمل بر نحوه تعامل جامعه هدف طرح با بستر اجتماعی، فرهنگی و هویتی موجود، ارتقاء سرمایه اجتماعی و حس تعلق به مکان با رویکرد اسکان‌بلندمدت و مستمر و ایجاد جاذبه جهت جذب جمعیت از استان‌های معین مبدأ تهیه و پس از تصویب در شورای برنامه‌ریزی و توسعه استان جهت تصویب نهایی به «شورای اجتماعی کشور» ارائه شود.
طرح مذکور با هدف حداکثرسازی هماهنگی بین‌بخشی و اخذ و اعمال کلیه ملاحظات دستگاه‌های مرتبط در مقیاس ملی، با راهبری شرکت عمران شهرهای جدید تهیه و پس از تدقیق و تائید در کمیته‌های پنج‌گانه شامل دستگاه‌های مرتبط اجرایی، جهت تصویب نهایی به شورای عالی شهرسازی و معماری ارائه خواهد شد.
۳-گام سوم: بر اساس خروجی‌های«طرح یکپارچه توسعه ساختار فضائی»، «طرح جامع شهر جدید/ شهرک/ توسعه سکونت‌گاه موجود» با محوریت شرکت عمران شهرهای جدید و همکاری اداره کل راه و شهرسازی مربوطه تهیه و پس از تصویب در شورای برنامه‌ریزی و توسعه استان جهت تصویب نهایی به شورای‌عالی شهرسازی و معماری ایران ارائه شود.
بدیهی است اجرای مصوبه حاضر صرفاً ناظر بر مطالعات امکان‌سنجی احداث و توسعه سکونتگاه‌های جدید ساحلی در استان‌های جنوبی با رعایت و اولویت توسعه و اقتصاد دریامحور و پس از اخذ نظر دستگاه‌های متولی مربوطه است. در این راستا بر ضرورت اخذ مصوبه شورای عالی شهرسازی و معماری در خصوص همه مراحل و اقدامات بعدی تاکید می‌شود."
economy,"به گزارش ایرنا از وزارت جهاد کشاورزی، «مجتبی نوروزی» در نخستین جلسه شورای راهبردی تحقیقات و فناوری‌های دانش‌بنیان دامپزشکی که با حضور رییس سازمان تحقیقات، آموزش و ترویج کشاورزی در سازمان دامپزشکی برگزار شد، بر اهمیت استفاده از تمام ظرفیت‌های تحقیقاتی کشور برای ساماندهی وضعیت تولید به ویژه در خصوص برخی محصولات مانند تامین انواع گوشت سفید و قرمز از منابع نژادی داخل، عسل و کرم ابریشم تاکید کرد.
رییس سازمان دامپزشکی کشور بر عزم راسخ سازمان دامپزشکی کشور در استفاده از قابلیت‌های پژوهشی با رویکرد تحقیقات برای تولید، نه تحقیقات برای تحقیقات، تاکید و خاطرنشان کرد: اقدام جدی در خصوص استفاده از تمام ظرفیت‌های علمی و تحقیقاتی برای تولید گوشت مورد نیاز مردم باید صورت گیرد.
سیدمجتبی خیام‌نکویی معاون وزیر جهاد کشاورزی نیز در این نشست، بر حمایت سازمان تات از تمام تصمیمات تخصصی سازمان دامپزشکی کشور تاکید کرد و گفت: سازمان تحقیقات مصمم است بازوی علمی و تحقیقاتی تمام معاونت‌های وزارت جهاد کشاورزی و سازمان‌هایی مانند دامپزشکی، امور عشایر و شیلات باشد.
وی از رییس سازمان دامپزشکی کشور جهت بازدید از تمام ظرفیت‌های سازمان تات دعوت کرد.
در ادامه نمایندگان دو سازمان دامپزشکی و تحقیقات، آموزش و ترویج کشاورزی، ضمن ارائه گزارشی در خصوص اقدامات گذشته به دکتر نوروزی که از این پس به عنوان رییس شورای راهبردی تحقیقات و فناوری‌های دانش‌بنیان دامپزشکی ایفای نقش خواهد کرد، کوشیدند در این نشست مشترک، چالش‌ها را ارزیابی و راهبردهای لازم در تسریع رسیدن به اهداف مد نظر تولید را مورد واکاوی قرار دهند."
economy,"به گزارش ایرنا از وزارت اقتصاد، در ۹ماهه سال ۱۴۰۲ شبکه بانکی در مجموع ۱۲۶ هزار و ۲۹۵ میلیارد تومان به ۶۱۸ هزار و ۷۷۹ نفر تسهیلات قرض الحسنه ازدواج پرداخت کرده است.
از مجموع ۶۱۸ هزار و ۷۷۹ نفر دریافت کننده تسهیلات ازدواج، ۵۴۰ هزار و ۱۷۵ نفر (معادل ۸۷.۳ درصد) این افراد تسهیلات خود را از بانک‌های دولتی و بانک‌های اصل چهل و چهاری دریافت کرده‌اند.
۲۲۹ هزار و ۲۷۶ فقره وام ازدواج توسط بانک‌های ۱۰۰ درصد دولتی پرداخت شده است.
حجم تسهیلات قرض الحسنه ازدواج در ۹ماهه امسال نسبت به دوره مشابه سال قبل بیش از ۳۲ درصد افزایش داشته است."
economy,"به گزارش ایرنا از وزارت راه و شهرسازی، «غلامحسین ولدی» با تشریح آمار و عملکرد ۹ ماهه صادرات، واردات و ترانزیت بار در پایانه مرزی آستارا، از افزایش ۳۳ درصدی مبادلات ریلی کالا با جمهوری آذربایجان خبر داد و گفت: تا ابتدای دی ماه سال جاری نزدیک به ۴۹۸ هزار تن کالا در پایانه ریلی آستارا با جمهوری آذربایجان مبادله شده که نسبت به رقم ۳۷۴ هزار و ۴۵۴ تن در مدت مشابه سال گذشته، بیش از ۳۳ درصد رشد را نشان می‌دهد.
وی، میزان واردات ریلی کالا را در ۹ ماه امسال ۱۵۲ هزار و ۲۶۸ تن عنوان کرد و افزود: این رقم نسبت به عدد ۹۳ هزار و ۱۶۰ تن در مدت مشابه سال گذشته، حدود ۶۳ درصد افزایش داشته است.
ولدی ادامه‌داد: در ۹ ماه ابتدایی امسال، بیش از ۱۳۶ هزار تن کالا از پایانه ریلی آستارا صادر شده و حدود ۲۱۰ هزار تن کالا نیز ترانزیت شده است.
وی اضافه‌کرد: سیمان، مواد شیمیایی، کاشی و مواد غذایی، عمده کالاهای صادراتی هستند که از طریق این خط ریلی به جمهوری آذربایجان حمل شده‌اند و چوب، الوار، مواد شیمیایی و غلات نیز مهمترین کالاهای ترانزیتی و وارداتی محسوب می‌شوند.
بیشتر بخوانید
عزم وزارت صمت بر افزایش حداکثری ظرفیت تولید صنایع ریلی
«ایران راه»؛ راه توسعه پایدار ایران
رشد ۳۳ درصدی ترانزیت در یک سال گذشته
حمل ریلی محموله ۳ هزار تنی سیمان از راه‌آهن تهران آغاز شد
رشد ۴۰ درصدی ترانزیت نسبت به سال گذشته"
economy,"به گزارش ایرنا از شرکت آب منطقه‌ای تهران، بهزاد پارسا خاطرنشان کرد: از ابتدای سال جاری تا کنون با تلاش مأموران گشت و بازرسی امور منابع آب استان تهران و با اخذ حکم قضایی، ۳۱ هکتار از اراضی بستر و حریم رودخانه‌های استان تهران رفع تصرف و از ید متصرفان خارج شد.
وی افزود: بیشترین تعداد رفع تصرف انجام شده در این بازه زمانی مربوط به امور منابع آب شهرستان‌های فیروزکوه، پاکدشت و شهریار بوده که اقدام‌های لازم برای رفع تصرف اراضی این محدوده صورت‌گرفته است.
این مقام مسئول با تأکید بر لزوم رفع تصرف مستحدثات غیرمجاز در حریم و بستر رودخانه‌ها گفت: این عملیات اجرایی مهم که با همکاری حوزه قضایی و نیز نیروی انتظامی انجام می‌شود تأثیر بسزایی در رفع مزاحمت از بستر رودخانه و مسیل و ایجاد شرایط عبور ایمن سیلاب دارد.
پارسا با بیان اینکه از ابتدای سال جاری تاکنون نیز نسبت به صدور سند مالکیت برای ۷۷۷.۵۱ هکتار از اراضی حریم و بستر رودخانه‌های استان تهران اقدام‌های لازم انجام شده که این امر موجب صیانت از انفال و حفظ شرایط طبیعی رودخانه و عبور ایمن سیلاب می‌شود، گفت: بر اساس تفاهم‌نامه فی ما بین وزارت نیرو و سازمان ثبت‌اسناد و املاک کشور و جلسات استانی و شهرستانی برگزار شده با دبیرخانه شورای حفظ حقوق بیت‌المال و همچنین پیگیری‌های مستمر انجام شده توسط شرکت آب منطقه‌ای تهران مقرر است در چارچوب ضوابط و مقررات جاری در خصوص اخذ سند مالکیت برای بستر رودخانه‌های واقع در شهرستان‌های استان تهران اقدام شود.
وی خاطرنشان کرد: با اخذ سند مالکیت برای اراضی بستر مجاری آب‌های سطحی و با تثبیت مالکیت دولت به تولیت وزارت نیرو (شرکت آب منطقه‌ای تهران)، امکان هر گونه سوءاستفاده احتمالی برای تصرفات بستر و حریم منتفی می‌شود.
بیشتر بخوانید
سند مالکیت ۲۵۶ هکتار از بستر رودخانه‌های تهران صادر شد
رفع تصرف ۲۷ هزار میلیارد ریالی از اراضی در منطقه شمشک تهران 
سند مالکیت بستر رودخانه ورسخواران فیروزکوه به نام دولت صادر شد
سند مالکیت ۹ هکتار از بستر رودخانه سنگان تهران به نام دولت صادر شد
مالکیت ۳۵ هکتار از بستر رودخانه‌های تهران و پردیس تثبیت شد
مدیرعامل شرکت آب منطقه‌ای تهران با تأکید بر اینکه این شرکت بر حسب وظیفه و در راستای اجرای قانون توزیع عادلانه آب، با هرگونه تصرف بستر و حریم رودخانه‌ها به‌طورجدی برخورد خواهد کرد، گفت: همکاران ما برای حفظ بستر و حریم رودخانه‌ها در مقابل سودجویان از هیچ کوششی دریغ نخواهند کرد و با متخلفان قاطعانه طبق قانون برخورد می‌شود."
economy,"به گزارش ایرنا، شاخص هم وزن ۴ هزار و ۶۳۸ واحد افزایش یافت و به ۷۶۳ هزار و ۲۱۱ واحد رسید. نمادهای «پارسان، وبملت، فملی، شبندر، فولاد، خودرو و شپنا» بیشترین تاثیر مثبت را بر شاخص بورس داشتند.
شاخص فرابورس هم در پایان معاملات امروز با ۶۹ واحد افزایش به ۲۶ هزار و ۲۷۵ واحد رسید. نمادهای «فزر، حگهر، خاور، سرچشمه و تجلی» بیشترین تاثیر مثبت را بر شاخص فرابورس داشتند.
نقشه بازار در پایان معاملات روز چهارشنبه ۲۰ دی ۱۴۰۲"
economy,"به گزارش ایرنا از گمرک ایران، «محمد رضوانی‌فر» اظهار داشت: در ۹ماهه سال جاری ۶ میلیون و ۴۰۰ هزار تن کالا به ارزش سه میلیارد و ۳۰۰ میلیون دلار به ترکیه صادر شده است که به لحاظ وزن ۱۲.۵ درصد افزایش و از نظر ارزش ۱۵ درصد کاهش داشته است.
وی در خصوص میزان واردات از کشور ترکیه در ۹ماهه سال جاری افزود: در این مدت ۳ میلیون تن کالا به ارزش ۵ میلیارد و ۳۰۰ میلیون دلار وارد کشور شده است که به لحاظ وزن ۱۲ درصد و از حیث ارزش ۱۷ درصد رشد نشان می‌دهد.
به گفته معاون وزیر اقتصاد، عمده اقلام صادراتی کشورمان به ترکیه در این مدت شامل گاز طبیعی، اوره، آلومینیوم، شمش آهن و قیر و عمده کالای وارداتی، روغن آفتابگردان، شمش طلا و ذرت دامی بوده است.
رضوانی فر با اشاره به اینکه حجم ترانزیت مبادله شده بین ایران و ترکیه در ۹ماهه سال جاری یک میلیون و ۶۰۰ هزار تن بوده است، افزود: میزان ترانزیت در مدت زمان یاد شده از مبدأ ترکیه یک میلیون تن و میزان ترانزیت از کشورمان به مقصد مرزهای ترکیه ۶۰۰ هزار تن بوده است که عمدتاً از مرزهای بازرگان، سرو و پلدشت انجام شد.
رئیس کل گمرک ایران گفت: در ۹ماهه سال جاری حدود ۲۸۰ هزار دستگاه کامیون از مرزهای دو کشور تردد کردند که از این تعداد ۱۲۲ هزار دستگاه کامیون‌های خروجی و ۱۵۶ هزار دستگاه کامیون‌های ورودی بودند.
بیشتر بخوانید
تجارت ۹ ماهه کشور ۱۱۲ میلیارد دلار شد/ صادرات ۲۶ میلیارد دلار نفت
موافقت‌نامه تجارت آزاد با اوراسیا فرصتی برای افزایش تولید داخلی
توسعه تجارت با همسایگان، عهدی که به ثمر نشست
کاهش هزینه صادرات به بازار اوراسیا با همت دولت سیزدهم
افزایش صادرات کالاهای ایران به جهان با اجرای موافقتنامه تجارت آزاد اوراسیا
۸۷ درصد کالاهای تجاری بین ایران و اعضای اوراسیا در لیست تجارت آزاد
ترکیه چهارمین مقصد کالاهای ایرانی
به گزارش ایرنا، حجم تجارت خارجی کشور (مجموع واردات و صادرات) در ۹ ماهه امسال با رشد ۷ درصدی بالغ بر ۱۱۲ میلیارد دلار رسیده است.
صادرات کشور در ۹ ماهه سال جاری با احتساب نفت، برق و خدمات فنی و مهندسی و به استثنای آمار صادرات تجارت چمدانی به ۶۳ میلیارد و ۹۷۰ میلیون دلار رسید که میزان صادرات نفت در این مدت ۲۶ میلیارد و ۴۶۰ میلیون دلار، صادرات خدمات فنی و مهندسی ۷۸۰ میلیون دلار و صادرات برق ۳۰۰ میلیون دلار است.
چین با ۱۰ میلیارد و ۳۰۰ میلیون دلار، عراق با ۶ میلیارد و ۹۰۰ میلیون دلار، امارات متحده عربی با ۴ میلیارد و ۷۰۰ میلیون دلار، ترکیه با ۳ میلیارد و ۳۰۰ میلیارد دلار و هند با یک میلیارد و ۷۰۰ میلیون دلار پنج کشور عمده مقصد صادراتی کالای ایرانی بودند؛ همچنین ۵ کشور عمده طرف معامله واردات با ایران، شامل امارات متحده عربی با ۱۵ میلیارد دلار، چین با ۱۳ میلیارد و ۷۰۰ میلیون دلار، ترکیه با ۵ میلیارد و ۳۰۰ میلیون دلار، آلمان با یک میلیارد و ۶۰۰ میلیون دلار و هند با یک میلیارد و ۴۰۰ میلیون دلار بوده است.
Play
% buffered
01:45
Mute
Settings
PIP
Enter fullscreen
Download"
economy,"به گزارش ایرنا از وزارت نفت، جواد اوجی صبح امروز (پنجشنبه ۲۱ دی‌ماه) در همایش ملی «رشد تولید و مهار تورم با الگو و نقشه راه حکمرانی دانش‌بنیان شدن صنایع بزرگ با بهره‌گیری از فرصت‌های تولید محصول با برند تجاری ملی در کشور به‌منظور رقابت در سطح منطقه» در مرکز برگزاری همایش‌های تخصصی شرکت ملی نفت ایران (باشگاه کوشک)، گفت: برگزاری رویدادی با عنوان دانش‌بنیان کردن صنایع بزرگ به میزبانی صنعت نفت آن هم در سال رشد تولید و مهار تورم باعث افتخار است، صنعت نفت پیش از پیروزی انقلاب اسلامی تا حدودی به‌دست کارشناسان خارجی اداره می‌شد و نقش ایرانی‌ها اندک بود و برنامه‌های تولید و حتی این کالای راهبردی در دست خارجی‌ها بود، اما به لطف الهی پس از پیروزی انقلاب اسلامی روند مطلوبی در توسعه میدان‌ها، ساخت مجتمع‌های پالایشی و پتروشیمی و در عین حال جمع‌آوری گازهای همراه شکل گرفته است و خوشبختانه اکنون در همه بخش‌ها خودکفا هستیم و از روزآمدترین و پیچیده‌ترین سازه‌های ساخت داخل استفاده می‌کنیم.
وی با تأکید بر اینکه دشمنان در شرایط تحریم‌ هم نتوانستند مانع توسعه صنعت نفت ایران شوند، افزود: نزدیک به ۱۵۰ میلیارد دلار سرمایه‌گذاری در منطقه ویژه اقتصادی انرژی پارس طی سال‌های اخیر و صدور خدمات فنی مهندسی به دیگر کشورها از جمله مهمترین دستاوردهای این صنعت بوده است؛ البته روند توسعه در همه دولت‌ها اتفاق افتاده است، اما خوشبختانه در دولت سیزدهم شتاب گرفت.
وزیر نفت اظهار داشت: در شهریورماه ۱۴۰۰ همزمان با استقرار دولت سیزدهم و همزمان با تشدید تحریم‌ها، چالش‌های بزرگی در صادرات نفت داشتیم که برطرف شد و در عین حال تکمیل ۱۳۳ پروژه کلیدی نیمه‌کاره به ارزش ۲۸ میلیارد و ۵۰۰ میلیون دلار برای رشد تولید در دستور کار قرار گرفت.
اوجی در تشریح دستاوردهای صنعت نفت طی دولت سیزدهم گفت: افزایش ۶۰ درصدی تولید نفت پس از آغاز به‌کار دولت سیزدهم، دستیابی به تولید روزانه بیش از یک میلیارد مترمکعب گاز طبیعی و بیش از ۷۶۰ هزار بشکه میعانات گازی، دستیابی به ظرفیت تولید سالانه ۹۵ میلیون تن انواع محصول پتروشیمی، افزایش ظرفیت پالایشی روزانه ۲۳۰ هزار بشکه‌ای نفت با راه‌اندازی فاز دوم طرح توسعه پالایشگاه آبادان، افزایش ظرفیت تولید و فرآورش گاز با راه‌اندازی پالایشگاه فاز ۱۴ پارس جنوبی و به‌دنبال آن افزایش روزانه ۵۰ میلیون مترمکعبی ظرفیت فرآورش گاز کشور همگی از جمله دستاوردهای صنعت نفت در دولت مردمی بوده است.
وی همچنین از اجرای ۵۰ پروژه جدید در صنعت نفت با هدف افزایش تولید و ایجاد ارزش افزوده در بخش‌های بالادست و پایین‌دست خبر داد و تأکید کرد: با اجرای پروژه‌های نو پالایشی نزدیک به ۲ میلیون و ۲۰۰ هزار بشکه ظرفیت تازه پالایشی در کشور ایجاد می‌شود؛ همچنین اجرای پروژه‌های کیفی‌سازی را به‌طور جد در پالایشگاه‌های کشور آغاز کرده‌ایم که از این میان دو طرح از جمله طرح کیفی‌سازی نفت گاز پالایشگاه اصفهان به بهره‌برداری رسیده و همه این طرح‌ها با توان دانش‌بنیان‌های و متخصصان داخلی اجرا شده است.
وزیر نفت گفت: در طرح توسعه فاز ۱۱ پارس جنوبی که آخرین نقطه دریایی ما در نقطه صفر مرزی بود، صفر تا صد پروژه به همت متخصصان ایرانی و در دولت سیزدهم اجرا شد که پنج حلقه چاه آن هم به بهره برداری رسیده و نزدیک به روزانه ۱۲ تا ۱۵ میلیون مترمکعب به ظرفیت برداشت گاز کشور افزوده شده است و با تکمیل چاه‌ها، روزانه تا ۵۰ میلیون مترمکعب به ظرفیت برداشت گاز کشور افزوده می‌شود در حالی که این طرح سال‌های متمادی در شرکت‌های مختلف داخلی و خارجی دست به دست می‌شد.
جمع‌آوری روزانه ۴۰ میلیون مترمکعب گاز همراه تا پایان دولت مردمی
اوجی از برنامه این وزارتخانه برای جمه آوری نزدیک به روزانه ۴۰ میلیون مترمکعب گاز همراه مشعل تا پایان دولت مردمی خبر داد و گفت: بنابر گزارش‌های مرکز آمار و بانک مرکزی، رشد اقتصادی گروه نفت و گاز در سه ماه دوم امسال حدود ۲۵ درصد بوده است که امیدواریم این رشد در مجموع سال ۱۴۰۲ کمتر از ۲۰ درصد نباشد.
وزیر نفت ادامه داد: با توجه به پیش‌بینی رشد ۸ درصدی سالانه در برنامه هفتم توسعه، نقشه راه تولید روزانه نفت حدود ۵ میلیون و ۵۰۰ هزار بشکه برنامه‌ریزی شده، که دستیابی به این ظرفیت بزرگ تولید در صنعت نفت و این سطح از فناوری، نیازمند استفاده از ظرفیت پیمانکاران بزرگ ایرانی است.
وی با اشاره به اینکه در دولت سیزدهم اتفاق‌ها خوبی در زمینه استفاده از ظرفیت دانش‌بنیان‌ها رقم خورده است، گفت: تعداد شرکت‌های دانش‌بنیان داخلی از ۱۵۰ شرکت دانش‌بنیان طرف قرارداد با صنعت نفت در ابتدای دولت سیزدهم اکنون به ۶۵۰ شرکت رسیده‌ایم، پارسال بیش از ۷۵۳ قرارداد به ارزش ۳۹۲ میلیون دلار و ۷ هزار و ۲۰۰ میلیارد تومان با شرکت‌های دانش‌بنیان فعال در صنعت نفت امضا شده است.
اوجی همچنین از برنامه‌ریزی دولت برای ارائه ۵ هزار و ۵۰۰ میلیارد تومان برای طرح‌های ۱۰۳ شرکت دانش‌بنیان خبر داد و گفت: در نقشه راه صنعت نفت، افزایش ظرفیت تولید نفت و گاز، رسیدن به تولید روزانه یک میلیارد و ۵۰۰ میلیون مترمکعب گاز، دستیابی به ظرفیت تولید سالانه ۱۴۰ میلیون تن انواع محصول پتروشیمی، جمع‌آوری گازهای همراه، توسعه میدان‌های نفت و گاز، بومی‌سازی کاتالیست‌های پالایشی و پتروشیمی، بومی‌سازی تجهیزات پیگرانی هوشمند خطوط لوله، ساخت دکل‌هایی برای پروژه‌های نفتی در آب‌های کم عمق، احیای چاه‌ها و ازدیاد برداشت دیده شده که تحقق همه این اهداف نیازمند استفاده از توان تخصصی شرکت‌های دانش‌بنیان است.
وی همچنین از لزوم سرمایه‌گذاری ۲۰ میلیارد دلاری برای اجرای پروژه‌های فشارافزایی پارس جنوبی ظرف هشت سال به‌عنوان یکی از پروژه‌های مهم صنعت نفت خبر داد و تأکید کرد: اجرای طرح‌های فشارافزایی از برنامه‌های کلیدی و ملی و از مهمترین پروژه‌های صنعت نفت کشور است که به‌زودی کلید خواهد خورد."
economy,"به گزارش خبرنگار ایرنا، حسن شریفی روز چهارشنبه در نشست با اصحاب رسانه در پاسخ به پرسش خبرنگار خبرگزاری جمهوری اسلامی (ایرنا) در سمنان افزود: از مجموع ۳۰۰ هزار میلیارد ریال پرداخت خسارت در بخش‌های مختلف توسط بیمه ایران در سال ۱۴۰۲ حدود ۱۹۶ هزار میلیارد ریال مربوط به بیمه شخص ثالث خودرو در زمینه خسارت مالی، جرحی و جانی بود.
وی اضافه کرد: سال ۱۴۰۱ تا ۱۸ دی ماه حدود ۱۲۳ هزار میلیارد ریال خسارت مربوط به شخص ثالث خودرو پرداخت شد و یکی از دلایل افزایش پرداخت خسارت بیمه در این بخش در سال ۱۴۰۲ مربوط به افزایش ۵۹ درصدی نرخ دیه است.
این مسوول تصریح کرد: از ابتدای امسال تا هجدهم دی ماه سبدسهام(پرتفوی) بیمه ایران بیش از ۵۳۰ هزار میلیارد ریال و میزان پرداخت خسارت ۳۰۰ هزار میلیارد بود.
شریفی با بیان اینکه تعرفه پزشکی و شخص ثالث ۲ عامل ایجاد زیان انباشته برای بیمه‌گران است، تصریح کرد: نرخ بیمه در بخش شخص ثالث رقابتی نیست، نرخ‌های مربوط به بیمه شخص ثالث توسط دولت و نرخ دیه توسط قوه قضاییه تعیین و اعلام می‌شود و تا پنج سال آینده احکام قضایی حادثه رانندگی آن سال را بیمه‌شده می‌تواند به بیمه‌گر ارسال و از بیمه خسارت دریافت کند.
انتقاد از تغییر تعرفه پزشکی ۲ بار در سال
وی ادامه داد: در بخش درمان و تعرفه‌ پزشکی سالی ۲ مرتبه افزایش تعرفه انجام می‌شود که این موارد بیمه‌گر را درگیر زیان انباشته می‌کند.
مدیر عامل بیمه ایران بیان کرد: تعیین نرخ درست و واقعی در هنگام صدور تعرفه‌ها بسیاری از مشکلات را حل می‌کند، در برخی موارد رقابت شرکت‌های بیمه‌ای غیرحرفه‌ای و با نرخ‌شکنی است.
علت اختلاف ضریب نفوذ بیمه در ایران و جهان
وی با بیان اینکه ضریب نفوذ بیمه در کشور یک و هشت دهم است، افزود: در کشورهای دیگر بیمه تامین اجتماعی را جزو بیمه‌های تجاری در نظر می‌گیرند و این موضوع عامل اختلاف بین ضریب نفوذ بیمه در ایران در مقایسه با کشورهای دیگر است.
وی با بیان اینکه فرهنگ بیمه در کشور ضعیف است، اظهار کرد: نرخ پایین بیمه از دیگر عوامل است که ضریب نفوذ بیمه را کاهش می‌دهد.
رییس هیات مدیره بیمه ایران افزود: اغلب افراد در جامعه و مقامات کشوری بیمه را در حد بیمه خودرو می‌شناسند و این ضعف بیمه ایران است و باید رفع شود.
الکترونیکی شدن بخشی از خدمات بیمه
وی با بیان اینکه یکی از شاخص‌های بررسی عملکرد مدیران شرکت‌های بیمه‌ای در استان‌ها ارزیابی پرداخت خسارت به موقع است، افزود: اهتمام بیمه ایران به عنوان یک شرکت خدماتی ارایه خدمات مطلوب است و یکی از تلاش‌ها برای کاهش مراجعات مردم در زمینه پیگیری امور بیمه‌ای، راه‌اندازی فناوری دیجیتال «برنامه بیمه ایران من» است.
به گفته شریفی، بیمه شده در نرم‌افزار «برنامه بیمه ایران من» می‌تواند تصویر مدارک درمان را بارگذاری و مراحل مختلف را به صورت سامانه‌ای پیگیری کند و بعد از تکمیل کارها بین ۶ تا هفت روز منتظر پرداخت خسارت باشد.
وی تاکید کرد: استفاده از نسخه الکترونیکی در کاهش مدت زمان پرداخت خسارت موثر است و اکنون بیمه ایران به این سمتی می‌رود که پرداخت بیمه‌ای مربوط به نسخه‌های الکترونیکی به ۲ روز کاهش یابد.
بیشتر بخوانید
مدیرعامل بیمه ایران: دیه جان‌باختگان حادثه معدن دامغان کامل پرداخت شد
درآمدهای بیمه‌ای در سمنان به بخش‌های مورد نیاز هدایت شود
رییس هیات مدیره بیمه ایران با بیان اینکه بیمه ایران علاقه به نرخ شکنی و اعلام نرخ غیرفنی ندارد،تاکید کرد: بیمه ایران تنها شرکت بیمه دولتی، که قرار است با ۳۸ شرکت بیمه خصوصی و نیمه خصوصی رقابت و نقش حاکمیتی ایفا کند، باید نقاط ضعف و قدرت خود را بداند.
پرداخت روزانه سه هزار میلیارد ریال خسارت بیمه‌ها
این مسوول بیان کرد: صنعت بیمه روزانه سه‌هزار میلیارد ریال و بیمه ایران به تنهایی یکهزار و ۵۰ میلیارد ریال روزانه خسارت پرداخت می‌کند.
به گفته رییس هیات مدیره بیمه ایران، ۲۳ درصد سهم بازار در فروش بیمه‌نامه‌ها مربوط به بیمه ایران است. پرداخت خسارت به موقع و آسان عامل افزایش ضریب نفوذ و افزایش رضایتمندی است که این راهبرد در بیمه ایران دنبال می‌شود.
وی افزود: بیمه ایران رهبر صنعت بیمه است و اقدام‌های این شرکت بیمه‌ای موجب می‌شود به تبعیت از آن، دیگر بیمه‌های خصوصی هم عملکرد خودشان را ارتقا دهند.
شرکت بیمه ایران راغب به سرمایه‌گذاری و همراهی با صنعت است
مدیر عامل بیمه ایران با بیان اینکه عمل به تعهدات وظیفه اصلی این شرکت بیمه‌ای است، گفت: تلاش می‌شود در بخش سرمایه‌گذاری و حمایت از تولید در بخش شهرک‌های صنعتی به غیر بیمه‌گری در زمینه سرمایه‌گذاری همراهی شود.
وی با بیان اینکه بیمه ایران می‌تواند در زمینه سرمایه‌گذاری کوتاه‌مدت همراهی کند، افزود: بیمه ایران تلاش می‌کند به کمک صنعت بیاید.
شریفی اظهار کرد: شرکت‌های بیمه دنبال طرح‌های دارای کمترین خطرپذیری هستند و طی ۲ سال گذشته منطقه مکران، میعانات گازی و پالایشگاه‌ها، درخواست‌های سرمایه‌گذاری به بیمه ایران ارایه کردند، ولی تصمیم‌گیری نشد، اما بیمه ایران به این فضا وارد شده است.
وی اضافه کرد: آمادگی برگزاری جلسه و مطالعه درباره پیشنهادهای سرمایه‌گذاری وجود داد و در سرمایه‌گذاری‌ها باید محدودیت آیین‌نامه شورای مرکزی در زمینه اجازه سرمایه‌گذاری در درصدی مشخص مدنظر باشد.
مدیر عامل بیمه ایران بیان کرد: تعداد قراردادهایی که تاکنون در بیمه ایران صادر شده بیش از ۱۳ میلیون فقره است و این بیمه دارای ۲۰۷ شعبه صدور بیمه و پرداخت خسارت است و ۱۴ هزار نمایندگی بخش خصوصی مختص فروش بیمه را بر عهده دارند.
مدیر عامل بیمه ایران برای امکان‌سنجی به منظور سرمایه‌گذاری در طرح‌های صنعتی استان به سمنان سفر کرد."
economy,"به گزارش ایرنا، داود منظور چهارشنبه در سخنانی رفع مسائل و دغدغه‌های بازنشستگان عزیز که مورد احترام‌ترین بخش‌های جامعه هستند را یکی از اولویت‌های اصلی دولت مردمی دانست و افزود: در این زمینه مطالبات پاداش پایان خدمت ۹۵ هزار نفر بازنشسته دستگاه‌های اجرایی ملی، استانی و ایثارگران افزون بر ۳۴ هزار میلیارد تومان بود که از این مبلغ تا کنون ۲۲ هزار میلیارد تومان معادل ۶۵ درصد کل مطالبات ابلاغ و تخصیص داده شده است.
معاون رئیس جمهور با اشاره به برنامه‌ریزی‌های انجام شده، گفت: مبلغ ۱۲ هزار میلیارد تومان باقی مانده نیز به زودی تامین اعتبار می‌شود.
بیشتر بخوانید
حقوق کارمندان دی ماه مستقیم از خزانه پرداخت می‌شود
تدابیر دولت و مجلس برای بهبود وضعیت معیشتی بازنشستگان
تخصیص ۹ همت اعتبار برای پاداش پایان خدمت ۱۰۵هزار بازنشسته و ایثارگر
تخصیص ۳۰۰ میلیارد تومان برای تکمیل آزادراه قزوین ـ رشت
آیین بزرگداشت یادواره شهدای سازمان برنامه و بودجه برگزار شد
بهره‌برداری از بخش باقی‌مانده آزادراه قزوین- رشت حدفاصل منجیل تا رودبار تا پایان سال"
economy,"به گزارش ایرنا، سعید عقلی چهارشنبه در این باره توضیح داد: کاهش دما در روز دوشنبه هفته جاری در برخی استان‌های کشور، سبب شد تا حجم مصرف گاز در بخش خانگی، تجاری و صنایع غیرعمده به ۵۷۰ میلیون مترمکعب در روز برسد.
وی با بیان اینکه این حجم مصرف، ۷۰ درصد از کل گاز تولیدی کشور است، افزود: از مجموع ۵۷۰ میلیون مترمکعب گاز مصرفی در این بخش، ۳۹۹ میلیون مترمکعب معادل ۷۰ درصد در بخش خانگی، ۱۱ درصد در صنایع غیر عمده، ۹ درصد در بخش عمومی و تجاری و ۱۰ درصد در مجموع در بخش حمل و نقل و کشاورزی مصرف شده است.
بیشتر بخوانید
رکورد مصرف گاز در بخش خانگی- تجاری شکسته شد
مصرف گاز مشترکان خانگی در روز گذشته شتاب گرفت
افزایش ۱۴ درصدی تحویل گاز به نیروگاه‌ها/ گاز هیچ مشترکی قطع نشده است
بیشترین رشد مصرف گاز متعلق به نیروگاه‌هاست/ سیمان، پتروشیمی و فولاد در رتبه‌های بعدی
مصرف گاز دوباره در سال جاری رکورد زد
مدیر دیسپچینگ شرکت ملی گاز ایران در پایان، شرط عبوری آرام از زمستان پیش رو را مدیریت مصرف گاز در همه بخش‌ها اعلام و اظهار کرد: از آن‌جا که مصارف بخش خانگی، تجاری و صنایع غیرعمده بیش از ۷۰ درصد از گاز تحویلی به شبکه انتقال کشور را به خود اختصاص داده، از همه هموطنان عزیز می‌خواهیم تا با رعایت نکات ساده مانند پوشیدن لباس گرم، استفاده از پرده‌های ضخیم در منازل، تنظیم دمای وسایل گرمایشی و استفاده صحیح از وسایل گرمایشی در بخش‌های تجاری، کشاورزی و صنعتی و مدیریت مصرف انرژی، به حفظ جریان پایدار گاز در همه بخش‌ها در اقصی نقاط کشور کمک کنند."
economy,"به گزارش خبرنگار اقتصادی ایرنا، توسعه ظرفیت انرژی‌های تجدیدپذیر یکی از اهداف و برنامه‌های وزارت نیرو در دولت سیزدهم است. بر همین اساس وزارت نیرو اقدامات گسترده‌ای برای توسعه استفاده از انرژی‌های تجدیدپذیر اجرایی کرده است.
افزایش تعرفه خرید تضمینی برق از منابع تجدیدپذیر، امکان عرضه برق تولیدی در تابلوی برق سبز بورس انرژی، الزام دستگاه‌های اجرایی به تأمین ۲۰ درصد از برق موردنیاز از منابع تجدیدپذیر از جمله اقداماتی است که برای توسعه استفاده از انرژی‌های تجدیدپذیر در وزارت نیرو اجرایی شده است.
مجموع این اقدام‌ها سبب شده میزان تولید برق از منابع انرژی‌های تجدیدپذیر در آذرماه امسال به ۱۲۵ میلیون کیلووات‌ساعت برسد.
این میزان برق تولیدی از منابع تجدیدپذیر سبب شده صرفه‌جویی در مصرف سوخت فسیلی به میزان ۳۴ معادل میلیون مترمکعب گاز طبیعی در کشور شده است.
علاوه‌برآن این میزان برق تولید شده از منابع تجدیدپذیر سبب صرفه‌جویی ۲۸ میلیون لیتری در مصرف آب در شرایطی شود که میزان بارندگی‌ها با کاهش قابل‌توجهی روبرو شده است.
برق تولید شده از منابع تجدیدپذیر در آذرماه توانسته از انتشار ۷۰ هزار تن گاز گلخانه‌ای جلوگیری کند.
بیشتر بخوانید
صنعت نیروگاهی ایران توانمندتر می‌شود
الزام بخش اداری به تامین ۲۰ درصد از برق مورد نیاز خود از انرژی‌های تجدیدپذیر
۱۱ هزار مگاوات نیروگاه تجدیدپذیر در حال ساخت است
تعمیرات واحد گازی نیروگاه طرشت به پایان رسید
میزان تولید انرژی‌های تجدیدپذیر در آبان‌ماه چقدر بود؟
دستگاه‌های اجرایی ملزم به تامین ۲۰ درصد برق مورد نیاز خود شدند
فرصت‌های بین‌المللی سرمایه‌گذاری در انرژی‌های تجدیدپذیر معرفی می‌شود
کارنامه بهره‌وری شرکت‌ها منتشر می‌شود/ ارتقای بهره‌وری شرط پرداخت پاداش به مدیران است
سرمایه‌گذاری برای تولید ۲۶۵ مگاوات برق خورشیدی در قم نهایی شد
۳ هزار و ۵۰۰ مگاوات پروانه احداث نیروگاه تجدیدپذیر برای صنایع بزرگ صادر شد
امسال خرید تضمینی برق نیروگاه‌های توربین انبساطی و برقابی کوچک با چه قیمتی انجام می‌شود
توسعه انرژی‌های تجدیدپذیر به کمک هوشمندسازی، کاهش تلفات را به همراه دارد
مدیرکل دفتر توسعه سامانه‌های مقیاس کوچک سازمان انرژی‌های تجدیدپذیر و بهره‌وری برق ایران اخیراً گفته است که مردم می‌توانند برای احداث نیروگاه خورشیدی کوچک اقدام کنند و وزارت نیرو به‌صورت تضمینی این برق تولیدی را خریداری می‌کند که این یک قرارداد برد - برد است."
economy,"به گزارش ایرنا، نجفی اردکانی پیش از این مدیرعامل شرکت توسعه پلیمر پادجم بوده و توانسته طی یکسال گذشته عملکرد درخشانی از خود به جای بگذارد.
وی پیش از این نیز به عنوان رییس هیات مدیره پتروشیمی جم منصوب شده بود و سوابق اجرایی و مدیریتی متعددی در شرکت‌های نفت، گاز و پتروشیمی از جمله نفت پاسارگاد و پتروشیمی جم در کارنامه دارد.
انتصاب نجفی اردکانی که از پرسنل پتروشیمی جم است، حاکی از نگاه مثبت دولت و وزیر تعاون، کار و رفاه اجتماعی به جوانان است و انتصاب بر اساس شایسته گزینی از بدنه شرکت ها را نشان می‌دهد."
economy,"به گزارش ایرنا، بر اساس اعلام سازمان هواشناسی کشور و بررسی نقشه‌های همدیدی و آینده‌نگری، امروز (پنجشنبه) در استان‌های کردستان، کرمانشاه، همدان، ایلام، لرستان، تهران، البرز مرکزی، قزوین و مناطقی از آذربایجان شرقی، آذربایجان غربی، اردبیل، زنجان، قم چهارمحال و بختیاری، نیمه شمال خوزستان، گیلان، مازندران و گلستان بارش باران و برف، وزش باد و در ارتفاعات کولاک برف پیش‌بینی شده است.
سازمان هواشناسی در هشدار نارنجی رنگ با اشاره به تشدید فعالیت سامانه بارشی از بارش برف در نواحی با اقلیم سرد و مرتفع، وزش باد شدید موقتی، مه گرفتگی، کاهش دید، در مناطق کوهستانی کولاک برف، کاهش نسبی دما و احتمال بهمن خبر داده بود.
بیشتر بخوانید
بروز یخبندان در ۴ ایستگاه هواشناسی استان تهران
هشدار سقوط بهمن و طغیان رودخانه در مناطق پربارش
شمال خلیج‌فارس و تنگه هرمز فردا متلاطم می‌شود 
تداوم بارش باران و برف در کشور تا روز یکشنبه آینده/ بارش پراکنده و وزش باد در پایتخت
بارش برف و باران در چهار محور شمالی کشور از فردا 
آب‌های جنوب مواج می‌شود 
تشدید فعالیت سامانه بارشی و بارش برف در مناطق سردسیر طی ۲ روز آینده
ورود سامانه بارشی و آغاز بارش‌ها از امشب/ افزایش سرعت باد و گردوخاک در برخی مناطق
هواشناسی نسبت به خطر غرق شدن شناگران در دریای خزر هشدار داد
بارش باران و برف فردا (جمعه) در نوار غربی کشور، برخی مناطق استان‌ها واقع در دامنه‌های جنوبی البرز و برخی نقاط شمال‌شرق کشور رخ می‌دهد.
بیشینه بارش برف امروز در لرستان، جنوب آذربایجان غربی، غرب کردستان، شمال چهارمحال و بختیاری و ارتفاعات البرز مرکزی و فردا (جمعه) در جنوب‌غرب آذربایجان غربی، غرب کردستان و غرب چهارمحال و بختیاری خواهد بود.
روز شنبه در شمال غرب، غرب سواحل دریای خزر و مناطقی از غرب کشور و روز یکشنبه در شمال‌غرب، گیلان و مازندران، برخی مناطق غرب و استان‌های واقع در دامنه‌های جنوبی البرز بارش باران و برف پیش‌بینی می‌شود.
بیشینه بارش برف روزهای شنبه و یکشنبه در غرب کردستان، غرب آذربایجان غربی، اردبیل و شمال آذربایجان شرقی رخ خواهد داد.
روز دوشنبه آینده در برخی مناطق نوار غربی و ارتفاعات البرز مرکزی بارش پراکنده پیش‌بینی شده است.
وزش باد شدید تا شدید و خیزش گردوخاک همراه در برخی مناطق
روز جمعه (فردا) در مناطق مرکزی، شمال‌غرب، دامنه‌های جنوبی البرز، شمال شرق و بخش‌هایی از جنوب‌شرق در بعضی ساعات وزش باد نسبتاً شدید تا شدید و در مناطق مستعد خیزش گردوخاک همراه با کاهش کیفیت هوا و کاهش شعاع دید، احتمال اختلال در رفت و آمدهای شهری و ناوگان حمل و نقل، سقوط سنگ از ارتفاعات، شکستن درختان فرسوده پیش‌بینی می‌شود.
روز شنبه در شمال‌غرب، غرب، شمال شرق، دامنه‌های جنوبی البرز و روز یکشنبه در شمال‌غرب، غرب و بخش‌هایی از مرکز کشور در بعضی ساعات وزش باد نسبتاً شدید تا شدید و در مناطق مستعد خیزش گردوخاک را شاهد خواهیم بود.
دریای خزر و غرب خلیج فارس امروز (پنجشنبه) مواج است.
وزش باد و گاهی بارش باران در پایتخت
آسمان استان تهران امروز نیمه‌ابری تا ابری همراه با وزش باد و گاهی بارش باران و وزش باد شدید پیش‌بینی شده است. کمینه دما در پایتخت ۵ درجه بالای صفر و بیشینه ۱۴ درجه بالای صفر است. این شرایط برای فردا (جمعه) پیش‌بینی می‌شود اما کاهش دما را خواهیم داشت."
economy,"به گزارش ایرنا از شرکت آب و فاضلاب استان تهران، محسن اردکانی در نشست قرارگاه مدیریت تنش آبی، با اشاره به تدوین برنامه مدیریت تنش آبی، افزود: این برنامه، مرام‌نامه شرکت آب و فاضلاب استان تهران در مواجهه با شرایط کم‌آبی است و همه شرکت‌های اقماری و مناطق مکلف هستند این مجموعه را به هشت برنامه زمان‌بندی شده تقسیم و مطابق آن اقدام و به‌صورت مستمر عملکردها را رصد کنند.
وی مدیریت تنش آبی را در شرایطی که تهران چهارمین سال پیاپی خشکسالی را تجربه می‌کند، یک اقدام و مأموریت فراسازمانی دانست و ادامه داد: مدیران عامل شرکت‌های اقماری و مناطق آبفای استان تهران باید ضمن برقراری تعامل و نشست‌های مشترک با مسئولان سایر دستگاه‌ها ازجمله فرمانداری‌ها، حساسیت موضوع را تبیین و همکاری مسئولان شهرها و روستاهای مختلف را در این زمینه جلب کنند تا با بهره‌گیری از همه ظرفیت‌ها و منابع موجود، شرایط تنش آبی را با دغدغه کمتری پشت سر گذاریم.
مدیرعامل آبفای استان تهران با بیان اینکه در بسیاری از کشورها با سرانه بارش سالانه ۷۵۰ میلی‌متر میزان مصرف آب هر نفر ۱۶۸ لیتر در شبانهروز است؛ اما در تهران باوجود متوسط بارندگی ۱۹۰ میلی‌متری در سال‌های اخیر، هر شهروند تهرانی ۲۵۰ لیتر در شبانه‌روز آب مصرف می‌کند، گفت: بااین‌وجود، نوبت‌بندی آب در دستور کار ما نیست.
اردکانی با تأکید بر لزوم برخورد قانونی با انشعاب‌های غیرمجاز آب، گفت: انشعاب‌های غیرمجاز هم به دلیل آسیبی که به شبکه دارد و هم خسارت مالی باید در دستور کار جدی شرکت‌های زیرمجموعه قرار گیرد.
وی آموزش همگانی شهروندان برای استفاده از پمپ و مخزن به‌صورت توأم در تأسیسات داخلی را ضروری دانست و افزود: یکی از اقدام‌های فنی در زمینه مدیریت مصرف، مدیریت فشار آب شبکه است که در این زمینه نظارت و کنترل شیر خط‌ها همانند فشارشکن‌ها ضروری است و اگر بتوانیم با مدیریت فشار به میزان ۵ درصد از هدررفت آب جلوگیری کنیم، افزون بر ۶۰ میلیون مترمکعب صرفه‌جویی آب خواهیم داشت.
مدیرعامل آبفای استان تهران بر لزوم پیگیری نصب مخزن در مراکز حساس مانند بیمارستان‌ها و بررسی مصارف آب دستگاه‌های اجرایی تأکید و خاطرنشان کرد: از آن جایی که مقرر شده است اداره‌ها و سازمان‌های دولتی تا ۲۵ درصد مصارف آب را کاهش دهند، شرکت‌های اقماری و مناطق شش‌گانه آبفای استان تهران باید با رصد به‌موقع، رفتارهای مصرفی را کنترل و پرمصرف‌ها را در گام نخست به رعایت الگوی مصرف دعوت و در صورت همراهی‌نکردن، در نوبت‌های بعدی نسبت به ایجاد محدودیت و قطع موقت اشتراک و حتی در صورت ادامه روند مصارف بالا نسبت به رسانه‌ای شدن موضوع اقدام کنند.
بیشتر بخوانید
صدور پایان کار برای خانه های استخردار در البرز ممنوع شد
۱۱۵ انشعاب عمومی با مصرف نامتعارف آب در مشهد شناسایی شد"
economy,"«داود منظور» رئیس سازمان برنامه و بودجه در گفت وگو با خبرنگار دولت ایرنا درباره آخرین وضعیت دستور اخیر رئیس جمهور در زمینه اجرای عدالت در پرداخت حقوق کارکنان با روش های مختلف استخدامی تصریح کرد: سیاست‌گذاری در خصوص نیروی انسانی را دولت با پیشنهاد سازمان اداری و استخدامی کشور تصویب می‌کند.
وی ادامه داد: رئیس جمهور دستور داد تا ما عدالت در نظام پرداخت‌ها را تقویت کنیم و افزایش دهیم؛ در جلسه هفته گذشته هیأت دولت نیز گزارشی را رئیس سازمان اداری و استخدامی در دولت در خصوص اقداماتی که انجام شده و برنامه هایی که در دست اقدام دارند تا عدالت بهبود نظام پرداخت تصویب شود.
معاون رئیس جمهور درباره اینکه چه زمانی این برنامه ها اجرایی می‌شوند گفت: در حال حاضر برخی اقدامات لازم برای ارتقای عدالت در نظام پرداخت حقوق و مزایای کارکنان دولت، از قبل آغاز و اجرایی شده است برخی برنامه ها هم در دست اجرا هستند که در دستور کار سال جاری و سال آینده قرار دارد.
منظور درباره اینکه آیا دستور رئیس جمهور در خصوص افزایش عدالت در نظام پرداخت حقوق کارکنان، به این معناست که پرداختی‌های کارکنان دولت با روش مختلفق استخدامی اعم از رسمی، پیمانی، قراردادی و شرکتی یکسان می‌شود؟ گفت: نظام پرداخت، معیار دارد به این معنا که افراد بر اساس یک سری ضوابطی که در قانون خدمات کشوری و قوانین موضوعه دیگر پیش‌بینی شده، حقوق می گیرند.
بیشتر بخوانید
میزان افزایش حقوق کارکنان در لایحه بودجه ۱۴۰۳ مشخص شد
حقوق کارمندان دی ماه مستقیم از خزانه پرداخت می‌شود
افزایش ۴ برابری حقوق سربازان از سوی دولت
آیت الله رئیسی درباره عدالت در پرداخت حقوق کارکنان دولت چه گفت؟
آیت‌الله رئیسی در جلسه چهارشنبه ۱۹ آبان هیأت دولت درباره اجرای قانون نظام هماهنگ پرداخت، گفت: مبنای کار دولت سیزدهم اجرای عدالت است و یکی از جاهایی که مورد توجه خیل عظیمی از مردم برای اجرای عدالت است، نظام پرداخت حقوق‌بگیران و کارکنان دولت است.
رئیس‌جمهور با بیان اینکه پرداخت حقوق به افراد از محل خزانه نباید محرمانه تلقی شود و برابر مقررات قانونی پرداخت‌ها در سامانه مربوطه ثبت شود، افزود: ما مکلف به اجرای عدالت در نظام پرداخت حقوق هستیم و تحقق عدالت در این زمینه منوط به ارایه اطلاعات از سوی دستگاه‌های مختلف به سازمان امور اداری و استخدامی است.
آیت‌الله رئیسی تصریح کرد: تحقق عدالت در نظام پرداخت حقوق و دستمزد صرفاً مشمول حقوق‌بگیران دولت نیست و تمام کارگزاران حکومت اسلامی که حقوق آنان از محل خزانه پرداخت می‌شَود باید براساس چارچوبی مبتنی بر عدالت حقوق دریافت کنند که لحاظ تخصص و مهارت‌های افراد و سختی کار و امثال آن نیز از ضرورت‌های تحقق عدالت در نظام پرداخت حقوق است."
economy,"به گزارش خبرنگار اقتصادی ایرنا، سرپرست معاونت بازرگانی وزارت جهاد کشاورزی با بیان این مطلب اشاره کرد: به منظور کاهش فشار تقاضا بر روی گوشت گرم مصرف خانوار ماهانه بیش از ۱۲ هزار تن گوشت منجمد با قیمت مصوب به کشور وارد می‌شود، از این میزان در حال حاضر بیش از ۸۰۰۰ تن گوشت در گمرکات کشور در حال ترخیص و بیش از ۱۰ هزار تن در مسیر گمرکات کشور می‌باشند.
خانی نوذری با اشاره به اینکه تامین ارز این گوشت از محل ارز تالار دوم و نیمایی است، گفت: قیمت گوشت منجمد گوساله وارداتی هر کیلو ۲۸۰ هزار تومان و گوشت گوسفندی منجمد هر کیلو ۲۳۰ هزار تومان میباشد."
economy,"محمدرضا رضایی کوچی رئیس کمیسیون عمران مجلس در گفت‌وگو با خبرنگار پارلمانی ایرنا اظهار کرد: رویکرد ما این است که سالانه یک میلیون مسکن ساخته شود در حال حاضر نیز ساخت بیش از ۱.۹ میلیون واحد مسکونی ذیل قانون جهش تولید مسکن آغاز شده است که میزان پیشرفت فیزیکی آنها به طور متوسط بالای ۳۰ درصد است.
زمین برای ساخت ۲.۵ میلیون مسکن تهیه شده
وی با بیان اینکه مشکل تأمین زمین برای اجرای پروژه های مسکنی نداریم و برای بیش از ۲.۵ میلیون مسکن که بیشتر از نیاز فعلی است، زمین تهیه شده افزود: در قانون جهش تولید مسکن آمده که رئیس جمهور به عنوان رئیس شورای عالی مسکن باید هر دو ماه یک بار جلسات این شورای عالی را برگزار کند که در حال حاضر آیت الله رئیسی هر ماه این نشست ها را برگزار می‌کند و نشان دهنده توجه دولت به بخش مسکن و ساخت و ساز واحدهای مسکونی است. همراهی و پای کار بودن دولت، قابل تحسین است.
یک چهارم هزینه ساخت مسکن، قیمت خرید مصالح
رئیس کمیسیون عمران مجلس به افزایش قیمت نهاده های ساختمانی اشاره و تصریح کرد: ۲۵ درصد قیمت مسکن به مصالح ساختمانی برمی گردد و سبب شده تا قیمت ساخت مسکن افزایش یابد لذا باید بسته حمایتی برای تأمین مسکن اقشار آسیب پذیر تعریف کرد. اقدام خوب شورای پول و اعتبار برای تسهیلات ساخت مسکن ۱۸ درصد تعیین شده که ۵ درصد کمتر از نرخ مصوب این شورای برای تسهیلات بانکی است؛ اما با این حال باز هم نرخ سود ۱۸ درصدی تسهیلات مسکن برای برخی اقشار بالاست و باید به کمتر از این رقم برسد درنتیجه باید منابع دیگری به دولت داده شود.
تهاتر ۲.۲ میلیارد دلاری نفت با مسکن سازان
وی با اشاره به اخذ مجوز دولت از رهبر معظم انقلاب برای استفاده از ظرفیت تهاتر نفت در ساخت مسکن گفت: سقف فروش نفت برای تأمین مالی مسکن، بیش از ۲ میلیارد و ۲۰۰ میلیون دلار است که سازنده ها و تولیدکنندگان مسکن داده می شود؛ همچنین بحث تهاتر زمین های دولتی با انبوه سازان است به این صورت که زمین به انبوه ساز داده می شود و سازنده با منابع خودش اقدام به مسکن سازی می کند در مقابل هر یک از طرفین (دولت و انبوه ساز) بر اساس میزان قدر السهم خود، از واحدهای مسکونی ساخته شده برمی دارند.
برنامه دولت برای ساخت ۲۰ شهر جدید در سواحل
رضایی کوچی با تأکید بر اینکه نگاه دولت و حاکمیت به توسعه مسکن سازی به سمت سواحل است اعلام کرد: انتقال ساخت شهرها در کنار سواحل اهمیت بالایی دارد و حدود ۲۰ شهر جدید در مناطق ساحلی عمدتا جنوبی جانمایی شده است و می توانیم جمعیت را به کنار دریاها منتقل کنیم؛ ما مسکن مهر که ۵۰ هزار میلیارد تومان در بیش از یک دهه قبل خط اعتباری بانک مرکزی به دولت را به عنوان تأمین مالی در اختیار داشت، فقط ۲ میلیونواحد ساخیتم اما دولت سیزدهم نیز ۲۰۰ هزار واحد باقی مانده را در حال تکمیل و ساخت است که نشان می دهد مسکن سازی کار سخت و زمان بری است با این حال دولت در حال زحمت کشیدن است و با وجود تنگناهای اقتصادی‌ای که هست، دولت پای کار است و تنها گیر ما در این میان، بانک ها هستند که نگاهشان به تسهیلات، تجاری است؛ البته رئیس جمهور در یکی از جلسات شورای عالی مسکن اولتیماتوم به بانک های عامل اعطای تسهیلات مسکن داده اند با این حال باز هم برخی بانک ها تمکین نکرده اند که دولت باید برای آن فکری کند.
نماینده مردم جهرم در مجلس درباره جریمه مالیاتی بانک های که تسهیلات مسکن را پرداخت نکرده‌اند اظهار داشت: این اقدام برای بهتر شدن شرایط اعطای تسهیلات مسکن از سوی بانک ها، قطعا مؤثر است.
بیشتر بخوانید
۱۰۰ هزار واحد مسکونی در هفته دولت به مردم واگذار می شود
 زمین برای ساخت ۲ میلیون واحد طرح نهضت ملی مسکن تامین شد
طرح تکلیف بانک‌ها برای ارائه تسهیلات ارزان قیمت مسکن تدوین می‌شود
«طرح تولید انبوه مسکن» با حضور مسولان وزارت راه نهایی شد
رییس کمیسیون عمران مجلس: تعهدات بانک‌ها در پرداخت تسهیلات مسکن، صفر است
اقدامات دولت در حوزه حمل و نقل هوایی
رئیس کمیسیون عمران مجلس درباره اقدامات دولت در حوزه توسعه حمل و نقل هوایی نیز با اشاره به عمر بالای ناوگان هوایی کشور اظهار کرد: این در حالی است که تعداد ناوگان کم است و باید تعداد هواپیماها افزایش یابد؛ دولت در حال کمک برای خرید هواپیما از سوی ایرلاین هاست؛ اخیرا هم تعدای هواپیما وارد شده است اما چون قبلی ها قدیمی هستند، با ورود هواپیماهای جدید، قدیمی ها از رده خارج می شوند.
به گفته این نماینده مجلس یازدهم، دولت سیزدهم تا کنون توانسته ۵۰ فروند هواپیما وارد کشور کند و باز هم این روند ادامه دار خواهد بود."
economy,"به گزارش ایرنا از وزارت نیرو، این تفاهم‌نامه باهدف معرفی و شناسایی فرصت‌های فناورانه در حوزه توسعه فناوری صنعت برق و انرژی، توسعه و رسوخ فناوری در صنعت برق و انرژی با استفاده از ظرفیت‌های قانون جهش تولید، میان ""شقایق حق‌جوی جوانمرد"" به نمایندگی از معاونت علمی، فناوری و اقتصاددانش بنیان ریاست‌جمهوری، مجید عمید پور، رئیس پژوهشگاه نیرو و ""سپهر برزی‌مهر"" مدیرعامل صندوق پژوهش و فناوری صنعت برق و انرژی مبادله شد.
بر اساس این تفاهم‌نامه، برنامه‌ریزی و اجرای طرح‌های توسعه فناوری و بومی‌سازی فناوری‌های نوین و نوپا از طریق شرکت‌های صنعتی و یا دانش‌بنیان با تمرکز بر بهره‌مندی از ظرفیت‌های قانون جهش تولید دانش‌بنیان به‌ویژه اعتبار مالیاتی شرکت‌های صنعتی در زمینه‌های بهینه‌سازی و مدیریت مصرف انرژی، اتوماسیون و هوشمندسازی شبکه‌های برق، انرژی‌های تجدیدپذیر و هدف‌گذاری جهت جریان‌سازی اجرای سه همت (هزار میلیارد تومان) طرح و پروژه تحقیقاتی و فناورانه، مورد توافق قرار گرفته است.
همچنین معرفی و شناسایی فرصت‌های فناورانه در حوزه توسعه فناوری صنعت برق و انرژی، توسعه و رسوخ فناوری، توسعه آزمایشگاه‌های مرجع، در صنعت برق و انرژی با استفاده از ظرفیت‌های قانون جهش تولید دانش‌بنیان، حمایت از فعالیت‌های تحقیق و توسعه و تولید محصولات اولویت‌دار در حوزه صنعت برق و انرژی باهدف افزایش ضریب نفوذ دانش و فناوری در این صنعت، ترویج و توسعه بازار محصولات دانش‌بنیان داخلی و ارتقا ابزارهای مؤثر در حمایت از تولیدکنندگان، از دیگر اهداف قید شده در این تفاهم‌نامه است.
بیشتر بخوانید
توسعه انرژی های تجدیدپذیر با استفاده از ظرفیت قانون جهش دانش بنیان
شرکت توزیع برق تهران بزرگ: موارد ناایمن شبکه برق را اطلاع دهید
امضای ۱۷ قرارداد به ارزش ۹۲ میلیارد تومان در سومین رویداد صنعت دانش‌بنیان
اختصاص ۲۶۰۰ میلیارد تومان تسهیلات برای دانش بنیان‌های بخش انرژی
تعمیرات واحد گازی نیروگاه طرشت به پایان رسید
پرداخت تسهیلات کم‌بهره به نیروگاه‌های تجدیدپذیر اجرایی شد"
economy,"«کریم ذوالفقاری» در گفت و گو با خبرنگار اقتصادی ایرنا درباره وضعیت تولید ماشین آلات کشاورزی در کشور اظهار داشت: سیاست وزارت جهاد کشاورزی در مکانیزه کردن بخش کشاورزی، حمایت و توجه خاص به شرکت‌های تولید کننده ادوات و دنباله‌بندها و همچنین شرکت‌های تراکتورسازی و کمباین‌سازی است.
وی افزود: امروزه با توجه به تنوع تولید در زیربخش‌های مختلف زراعی، باغی، گلخانه‌ای، دامپروری، مرغداری و جنگل و مرتع، تنوع‌بخشی به تامین نیرو محرکه ضروری است.
رییس مرکز مکانیزاسیون و صنایع کشاورزی گفت: تضعیف شرکت‌های تولیدکننده کشور با کوتاهی در رفع مشکلات موجود در مسیر تولید، خیانت به امنیت غدایی کشور است و مرکز توسعه مکانیزاسیون و صنایع کشاورزی با همکاری خوب دفتر توسعه ماشین‌های کشاورزی وزارت صمت، همواره با تکیه بر توان داخلی از تولید داخل حمایت می‌کند.
وی تصریح کرد: از شرکت‌های تولید کننده داخلی به ویژه شرکت تراکتورسازی ایران و کمباین‌سازی ایران انتظار داریم در شرایط تحریم و کمبود منابع ارزی کشور، با توان مضاعف و افزایش تیراژ و کیفیت مسیر تولید را برای تولیدکنندگان محصولات کشاورزی هموار کنیم.
ذوالفقاری اضافه کرد: این دو شرکت که بیش از ۹۷ درصد تولیدات تراکتور و کمباین کشور را عهده‌دار بوده و حاصل تلاش مضاعف همکارانمان در وزارت صمت و حمایت وزارت جهاد کشاورزی است، مسیر افزایش تولید و کیفیت را در پیش گرفته و امیدواریم شاهد رضایت بیش از پیش کشاورزان در تامین ماشین‌های کشاورزی باشیم.
وی گفت: انتظار ما از این دو شرکت تاثیرگذار در مکانیزاسیون کشاورزی در سال مزین «به رشد تولید و مهار تورم» افزایش تیراژ تراکتور و کمباین و ارتقاء کیفیت است تا شاهد رضایت روزافزون کشاورزان و کاهش نارضایتی حاصل از صف انتظار زحمتکشان عرصه امنیت غذایی کشور باشیم.
رییس مرکز مکانیزاسیون و صنایع کشاورزی اظهار داشت: تولید سالانه شرکت‌های سازنده تراکتور و کمباین بخش خصوصی محدود است که با تقویت توان و توجه ویژه به رفع مشکلات این شرکت‌ها، می‌توان کسری عرضه این دو ماشین مهم در بخش کشاورزی را برطرف کرد."
economy,"به گزارش خبرنگار ایرنا ، مجید جودی روز پنجشنبه در جریان بازدید از واحدهای احداثی آسیب‌دیده از سیل شهرستان بیله‌سوار با اعلام رضایت از عملکرد بنیاد مسکن از نظر کیفیت و پیشرفت فیزیکی واحدهای احداثی ، از واریز مبلغ ۱۰۰ میلیون ریال به حساب متقاضیان واحدهای تعمیری بیله‌سوار از هفته آینده خبر داد.
وی ادامه داد: بنیاد مسکن انقلاب اسلامی تمام نواقص و کمبودها برای تشکیل پرونده‌های مربوط به تسهیلات بانکی را با همکاری سازمان های مربوط و بانک های عامل انجام می‌دهد.
فرماندار بیله‌سوار هم در این بازدید گفت: ۱۳۹ واحد احداثی سهمیه این شهرستان در مناطق سیل‌زده بود که مصالح ۴۴ واحد از جمله میلگرد ، سیمان و اسکلت فلزی تامین شده و مابقی هم تامین خواهد شد.
صاحبعلی اصغری افزود: نسبت به تامین تسهیلات ۲۳۳ واحد مسکن از طریق معاونت امور بازسازی بنیاد مسکن کشور قول داده شده که تا یک هفته آینده ۱۰۰ میلیون ریال به حساب صاحبان واحدها واریز شود تا نسبت به انجام تعمیرات اقدام کنند.
وی ادامه داد: وام احداث مسکن نیز در مناطق سیل‌زده ، سیل‌خیز و عادی در این شهرستان سه میلیارد و ۵۰۰ میلیون ریال تعیین شده است که صاحبان واحدها به بانک‌ها معرفی می‌شوند ، این تسهیلات در شهرهای زیر ۲۵ هزار نفر با سود پنج درصد خواهد بود که از طریق پست بانک و بانک کشاورزی ابلاغ شده است.
بیله‌سوار مغان در شمال اردبیل و در همجواری کشور جمهوری آذربایجان قرار دارد.
۲۴ خردادماه امسال در اثر جاری شدن سیل در مناطق شمالی استان اردبیل یک نفر جان باخت و پنج نفر دیگر نیز مفقود شدند ، در اثر سیل جاده گرمی- بیله‌سوار در محدوده پل انجیرلو مسدود شد. این مسیر در جریان سیل نهم خردادماه هم برای ساعاتی مسدود شد.
کارشناسان مدیریت بحران استانداری اردبیل مجموع خسارت‌های ناشی از سیل در شهرستان بیله‌سوار در خردادماه امسال را پنج هزار و ۲۰۰ میلیارد ریال برآورد کردند."
