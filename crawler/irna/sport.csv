Class,Text
sport,"مصطفی هاشمی در گفت‌وگو با خبرنگار ایرنا، از دیدار سخت تیمش برابر ساجس لبنان گفت و اظهار داشت: در این مدت دو بازی سخت در لیگ برتر بسکتبال ایران داشتیم که هر دو دیدار خارج از خانه بود. در یکی از این بازی‌ها برابر لیموندیس فارس به میدان رفتیم و در دومین بازی هم مقابل ذوب‌آهن اصفهان قرار گرفتیم.
وی ادامه داد: بعد از این مسابقات به تهران آمدیم اما چون سالن آزادی مهیا نبود نتوانستیم به شکلی منظم تمرینات خود را دنبال کنیم. اینکه بازی در ایران باشد اما نتوانیم از شرایط میزبانی به خوبی بهره ببریم موضوع مهمی است و امیدوارم این مساله در مراحل بعدی حل شود. تیم بسکتبال شهرداری گرگان متعلق به یک فرد یا گروه خاصی نیست بلکه نماینده بسکتبال ایران در این مسابقات به شمار می‌رود و باید به این چشم به آن نگاه کرد.
سرمربی شهرداری گرگان با تاکید بر اینکه باید تمهیدات لازم برای میزبانی نمایندگان ایران در رقابت‌های بین‌المللی مهیا باشد، گفت: بحث من این است که باید تمهیدات لازم برای یک میزبانی شایسته از سوی همه بخش‌ها فراهم شود و مراحل و روند کار هم به شکلی پیش برود که بتوانیم از مزیت‌های میزبانی به خوبی بهره ببریم.
هاشمی در واکنش به اینکه چرا شرایط برای میزبانی از شهرداری در گرگان فراهم نمی‌شود، گفت: این نیازمند یک کار و برنامه‌ریزی مستمر است و باید از چند ماه پیش روند آن آغاز و دنبال می‌شد. وقتی ما در گرگان میزبان باشیم از ظرفیت ۵ تا ۶ هزار نفری هواداران پرشور خود بهره خواهیم برد و این فرصتی طلایی برای ما به شمار می‌رود اما الان باید در آزادی و با این شرایط به مصاف ساجس لبنان برویم.
وی تصریح کرد: در ادامه این مسابقات ما دو بازی دیگر داریم که بیرون از خانه خواهد بود، خوشبختانه در شرایط کنونی بازیکنی که با مصدومیت جدی مواجه باشد نداریم و همه بازیکنان ما می‌توانند در این دیدار به میدان بروند.
سرمربی شهرداری گرگان تاکید کرد: میزبانی دور دوم این مسابقات را هم درخواست کرده‌ایم، البته ساجس هم همین پیشنهاد را داده و باید دید در نهایت چه خواهد شد.
تیم بسکتبال شهرداری گرگان در چهارمین دیدار خود از مرحله گروهی رقابت‌های سوپر لیگ غرب آسیا، فردا پنجشنبه برابر ساجس لبنان به میدان می‌رود. این بازی از ساعت ۱۹:۱۵ دقیقه در سالن آزادی آغاز خواهد شد.
گفتنی است تیم بسکتبال شهرداری گرگان، نماینده ایران در سوپر لیگ بسکتبال غرب آسیا از ۳ بازی برگزار شده، با ۳ برد صدرنشین گروه نخست است و تیم‌های ساجس لبنان، الاهلی سوریه و نفت عراق در رده‌های بعدی قرار دارند. شاگردان مصطفی هاشمی در لیگ برتر ایران نیز در حال حاضر در رده نخست قرار داشته و رقابت سختی با تیم‌های مدعی ذوب‌آهن اصفهان، مهرام و کاله دارند."
sport,"به گزارش ایرنا، جهانیار محبی، کمک مربی تیم شانگهای‌پورت با این تیم قهرمان سوپرلیگ چین در سال ۲۰۲۳ شد. مربی ۳۲ ساله‌ای که خیلی زود در حال تبدیل کردن خود به عنوان سرمربی است. نام جهانیار محبی را به عنوان یک مربی آینده‌دار در ذهن داشته باشید. مسیر مربیگری این مربی ۳۲ ساله برای خیلی‌ها جالب است. محبی در ایران به دنیا آمد و سال ۲۰۱۷ پاسپورت اتریشی را دریافت کرد. او تجربه مربیگری خوبی به دست آورده که شاید برای خیلی از هم سن و سال‌های او شبیه یک رویا باشد. محبی ۱۰ سال است که به صورت فعال مربیگری می‌کند و مسیر خودش را از تیم‌های پایه در اتریش نظیر وینا و ویکتوریا آغاز کرد و در سن ۲۴ سالگی برای اولین بار به خارج از اتریش رفت و برای اولین بار کار حرفه‌ای خود را شروع کرد. اکتبر سال ۲۰۲۳، محبی توانست به عنوان مربی شانگهای پورت در سوپرلیگ چین، اولین قهرمانی رسمی خود را جشن بگیرد. او خیلی دوست دارد همین مسیر را ادامه دهد. محبی رویاها و آرزوهای بزرگی دارد. سایت لائولا لاینس اتریش با او درباره برنامه‌های آینده‌اش صحبت کرده است.
رویای مربیگری محبی را به اتریش کشاند
محبی متولد ۱۹۹۱ در تهران است. او عاشق فوتبال شد، وقتی که خیلی جوان بود. با توجه به مسائلی که وجود داشت، حس کرد که استعداد زیادی در بازی کردن ندارد. بنابراین جهانیار دنبال راهی بود برای اینکه مربی فوتبال شود. با توجه به اینکه هوادار پرسپولیس در ایران بود، به تمرینات این تیم رفت. افشین قطبی را آنجا ملاقات کرد و در سن ۱۶ سالگی از او راهنمایی‌ گرفت تا چگونه مربی شود. آن زمان قطبی سرمربی پرسپولیس بود. سرمربی آن زمان پرسپولیس در آن مقطع هم جواب داد که برای رسیدن به اهدافی که دارد راهی اروپا شود. به این دلیل که آنجا شرایط برای مربیگری و یادگیری بهتر است.
محبی با حمایت خانواده‌اش برای اولین بار در سال ۲۰۰۷ وارد مجارستان شد؛ اما بوداپست فقط یک جایی بود که او خودش را به اتریش و آلمان برساند. بعد از یک سال محبی از بوداپست به وین رفت و آنجا را به عنوان شهر مورد علاقه خودش انتخاب کرد. شرایط دانشگاهی در اتریش فاکتور مهمی بود که مربی ایرانی تصمیم گرفت وین را انتخاب کند اما هدف اولش این بود که در مربیگری پیشرفت کند.
محبی می‌گوید: «اولین هدف من در اتریش ورود به کلاس‌های مربیگری بود.» اولین تجربه او حضور در تیم‌های پایه بود و با توجه به ارتباط‌هایی که برقرار شد، توانست به تیم وینا برود. به عنوان کمک مربی کارش را آغاز کرد و بعد از مدتی توانست خودش را به فرست وینا، قدیمی‌ترین تیم اتریش برساند.
این زمانی بود که محبی سعی کرد خیلی زیاد یاد بگیرد: «زبان آلمانی من خیلی خوب نبود و باید بهتر می‌شد تا بتوانم در مربیگری ارتقا پیدا کنم. نظرات مثبتی درباره خودم دیدم و تلاش کردم بهتر دیده شوم.» محبی توانست تیم‌های زیادی را در رده پایه باشگاه فرست وینا تمرین بدهد: «من احساس کردم که هر چه زمان می‌گذرد به من بیشتر احترام می‌گذارند و اعتماد می‌کنند.»
با این وجود سخت بود که محبی این اعتماد را به دست بیاورد: «به عنوان یک خارجی شما باید بیشتر از مربیانی که اهل آن کشور هستند خودت را نشان بدهی تا مردم ببینند و بتوانند به کارتان اطمینان پیدا کنند.»
آن زمان مدیر ورزشی فرست وینا به جهانیار فضای پیشرفت داد: «او خیلی به من فضا داد. می‌توانستم تورنمنت‌ها را برگزار کنم و بازی دوستانه تدارک ببینم. توانستم جایگاه خودم را تثبیت کنم. من فقط یک مربی آکادمی نبودم بلکه به عنوان کمک رئیس آکادمی هم کار می‌کردم.»
در ادامه محبی مجبور شد باشگاه وینا را ترک کند ولی خیلی سریع توانست در باشگاه دیگری به نام اف‌آ سه فعالیت کند. اف‌آ سه نتوانست محبی را به صورت درازمدت نگه دارد.
پروژه تایلند؛ آماده نبودم
خیلی اتفاقی پروژه تایلند پیش آمد. ارتباطی که با افشین قطبی داشت به ثمر نشست و او از محبی خواست تا در تایلند به عنوان آنالیزور فعالیت کند: «وقتی که این پیشنهاد رسید، سریع قبول کردم. بدون اینکه به مفاد قرارداد نگاه کنم. چنین پیشنهادی را باور نمی‌کردم. آن هم در سن ۲۴ سالگی.» با این وجود انتقال از سنین پایه به بوریرام اتفاق بزرگی بود: «وقتی کارم را با بوریرام شروع کردم، خیلی آماده نبودم. من هیچگونه تجربه‌ای در فوتبال حرفه‌ای نداشتم. وسط فصل وارد این تیم شده بودم و همه چیز خیلی سریع پیش می‌رفت. نمی‌دانستم چطور باید کارم را به بهترین نحو انجام بدهم. چون به عنوان یک آنالیزور شرایط نسبت به رده‌های پایه کاملاً متفاوت بود.»
با این وجود او خیلی تلاش کرد تا خودش را به شرایط آرمانی برساند: «شب‌هایی بود که سه یا چهار ساعت بیشتر نمی‌خوابیدم و می‌خواستم خود را به شرایط خوب برسانم. وضعیت طوری بود که نمی‌توانستی اشتباه کنی. چون هر اشتباه می‌توانست نتایج بدی به وجود بیاورد.» بعد از سه ماه محبی و قطبی راه خود را از بوریررام جدا کردند، آن هم به دلیل مشکلاتی که وجود داشت.
تجربه کار در خارج، منتظر محبی بود: «من مطمئن بودم که خیلی سریع در چین فرصتی به دست خواهیم آورد.» تا زمانی که این اتفاق بیفتد، محبی به باشگاه سابق خود در اتریش برگشت و یک کار دیگر هم در تیمی جدید آغاز کرد: «من به تیم اتریشی گفتم که به پول نیاز ندارم و خوشحال می‌شوم مجانی بتوانم به شما کمک کنم. این برای من مهم بود که بتوانم خودم را پرورش بدهم و برای کار بعدی آماده شوم.»
انتقال به چین در گام بعدی
باشگاه شیجیاژوانگ، قطبی و محبی را استخدام کرد. این تیم آن زمان بسیار قوی بود: «چین جای متفاوتی بود. اپلیکیشن‌ و اینترنتی که استفاده می‌کردند، برایم تازگی داشت. خیلی سخت بود بتوانم با خانواده در ارتباط باشم. معمولاً دو سه مترجم داشتیم اما بیرون از کار، برای‌مان ارتباط با افراد دیگر جامعه مشکل بود. زمان زیادی گذشت تا بتوانیم خودمان را با جامعه وفق بدهیم.»
محبی توانست با جامعه آشنا شود. او باید هلی‌شات پرواز می‌داد، کارهای آنالیز انجام می‌داد و به همکارانش هم کمک می‌کرد: «در چین که آنها معتقدند شما باید به عنوان مربی خارجی خیلی چیزها را در دست بگیری و حتی مربیان آنها را هم آموزش بدهی. تو فقط آنجا به عنوان یک آنالیزور ساده نیستی.»
با این وجود آنها یک مسیر درست را پیش گرفتند و در سال ۲۰۱۷ می‌توانستند به سوپرلیگ صعود کنند اما در جایگاه سوم کارشان را پایان بردند. سال بعد در سال ۲۰۱۸ مجبور شدند از شیجیاژوانگ جدا شوند.
برگشت به ایران آسان نبود
بعد از چند ماه قطبی و محبی به کشور خودشان ایران برگشتند و هدایت فولاد خوزستان را بر عهده گرفتند. محبی می‌گوید: «آنجا می‌توانستم با مردم کشورم و به زبان خودمان حرف بزنم. مساله‌ای که وجود داشت، عشق به فوتبال در ایران بود. هر جا که می‌رفتیم همه درباره فوتبال حرف می‌زدند. این قضیه کار را بسیار سخت می‌کرد، به خصوص برای مربیان فوتبال و در روزهایی که نتیجه نمی‌گرفتی و موفق نمی‌شدی.»
در فولاد آنها می‌خواستند خودشان را نشان بدهند و بتوانند کارهای بزرگتری انجام بدهند. بعد از اینکه فصل تمام شد، با حضور در جایگاه هشتم کار خودشان را با فولاد تمام کردند.
همکاری با خاویر پریرا
قطبی و محبی بعد از فولاد دوباره به چین برگشتند و در سومین تجربه توانستند شیجیاژوانگ را به سوپرلیگ برسانند. این لحظه برای محبی بسیار مهم بود: «واقعاً چنین صعودی برای من اهمیت داشت. در گذشته همیشه با ناراحتی کارم تمام می‌شد اما این بار توانستم جلوه دیگری از فوتبال را هم ببینم.»
بعد از صعود به سوپرلیگ، به دلیل شیوع کرونا، فوتبال در چین نیمه رسمی تعطیل شد و تیم‌ها به صورت متمرکز لیگ را برگزار کردند. وقتی سال ۲۰۲۱ رسید، محبی می‌خواست دیگر به عنوان آنالیزور ادامه ندهد و پست دیگری را تجربه کند: «من فکر می‌کردم زمان آن رسیده که یک گام به جلو بروم. همیشه برای من مشخص بود که می‌خواهم چکار کنم. می‌خواستم سرمربی باشم ولی فکر می‌کردم بعد از چند سال تجربه به عنوان آنالیزور، وقتش بود که کمک مربی شوم.»
همان شغلی که محبی می‌خواست به او پیشنهاد شد. باشگاه هنان به او پیشنهاد داد تا به خاویر پریرای اسپانیایی و تیم فنی او ملحق شود.
رویای لالیگا چگونه اتفاق افتاد؟
بعد از شش ماه که در هنان کار کردند، به صورت ناگهانی وارد باشگاه لوانته در لالیگا شدند. در اکتبر ۲۰۲۱، لوانته خاویر پریرا را به عنوان سرمربی انتخاب کرد و او هم خیلی زود جهانیار محبی را با خودش به اسپانیا برد: «این رویای بزرگی برای من بود. بعضی وقت‌ها فکر می‌کنم که تمام این موارد چگونه و در عرض چند سال اتفاق افتاد.»
مربیگری در لوانته، زمانی که پایین جدول بود کار سختی محسوب می‌شد. آنها می‌خواستند نتیجه بگیرند و پریرا و محبی هم مجبور شدند این تیم را ترک کنند: «ما در این چالش موفق نبودیم و دست‌ها را بالا بردیم.» لوانته بعد از آنها هم نتوانست در لیگ بماند.
در نهایت قهرمانی با شانگهای پورت
بعد از تمام این تجربیات، محبی و پریرا به چین برگشتند و باشگاه هنان آنها را برگرداند: «ما می‌خواستیم جایی کار کنیم که به ما اطمینان داشته باشند و احترام بگذارند.» با وجود این، باشگاه مشکل اقتصادی داشت اما آنها توانستند کار بزرگی انجام دهند و این تیم را در رتبه خوبی قرار دهند. بعد از این موفقیت، شانگهای پورت دنبال آنها آمد و جذب‌شان کرد. باشگاه شانگهای‌پورت در تمام تاریخ فقط یک بار توانسته بود قهرمان شود. البته تا لحظه‌ای که محبی و پریرا راهی این تیم شده بودند. نام‌های بزرگی هم در تاریخ‌شان بازی و مربیگری کرده بودند: «هواداران دوست داشتند نام بزرگی هدایت تیم‌شان را بر عهده بگیرد. هیچکدام از طرفداران امیدی به ما نداشتند که قهرمان شویم. نتایج اما نکته دیگری را نشان داد. سال ۲۰۲۳، از هفته اول تا آخر، تمام لیگ را شانگهای در صدر جدول ایستاد: «من از دستاوردی که داشتیم خوشحالم و به آن افتخار می‌کنم.»
خداحافظی با چین
پریرا و محبی بعد از قهرمانی با شانگهای در سوپرلیگ چین تصمیم گرفتند به همکاری ادامه ندهند. محبی می‌گوید: «این برای ما کاملاً مشخص بود که دوران کاری ما در چین تمام شده، چون دنبال تجربه و چالش جدیدی بودیم.» در حال حاضر آنها با باشگاه‌هایی از آسیا، خاورمیانه و اروپا در حال مذاکره هستند و حتی سیگنال‌های مثبتی از انگلیس هم به ایجنت آنها رسیده است. نکته‌ای که مشخص است اینکه مربی ۳۲ ساله ایرانی می‌خواهد خودش را همچنان در آینده و به عنوان کمک مربی ببیند. همین الان با خاویر پریرا این صحبت را داشته است: «ما توافق کردیم که در دو سه سال آینده کنار خاوی بمانم و خودم را پرورش بدهم. زمانی که مناسب باشد، خودم به عنوان سرمربی کارم را آغاز می‌کنم.»
۲۰۲۵، آغاز تجربه سرمربیگری
برنامه کاملاً مشخص است. محبی می‌خواهد مدرک مربیگری پرولایسنس خود را تا سال ۲۰۲۵ از انگلیس بگیرد و این اتفاق در اتحادیه فوتبال این کشور به وقوع خواهد پیوست: «پریرا سال‌ها در لیگ برتر و چمپیونشیپ کار کرده بود و به من راهنمایی داد تا مدرک خودم را از آنجا بگیرم. خوشحالم که این گام رو به جلو را برداشتم تا بتوانم در سال‌های بعد سرمربی باشم. شما همیشه باید برنامه‌های مختلفی داشته باشی. فوتبال در ۲۰ سال اخیر پیشرفت بسیاری داشته و شما نمی‌توانید با یک مسیر و یک ایده حرکت کنید. باید همیشه آماده یادگیری باشید و فرهنگ خودتان را تغییر بدهید. فکر می‌کنم فوتبال تغییرات بسیاری خواهد کرد و من امیدوارم بخشی از این رشته ورزشی پر طرفدار باشم.»"
sport,"به گزارش ایرنا، در پی سفر اخیر سید ابراهیم رئیس جمهوری به استان البرز و تاکید کیومرث هاشمی وزیر ورزش و جوانان مبنی بر ضرورت تسریع در عملیات تکمیل و افتتاح به موقع پروژه، صبح امروز پنجشنبه ۲۱ دی ۱۴۰۲ مهیار عسگریان سرپرست شرکت راهی این استان شد تا از نزدیک در جریان وضعیت سالن ورزشی ۶ هزارنفری کرج قرار گیرد.
در این بازدید که سعید ابوالفتحی معاون فنی و مهندسی نیز حضور داشت، ضمن برگزاری جلسه با پیمانکار و مشاور پروژه، بررسی لازم برای پیشرفت هر چه سریعتر و بهتر این سالن صورت گرفت."
sport,"به گزارش ایرنا، باشگاه پرسپولیس این روزها و بعد از جدایی یحیی گل‌محمدی از جمع قرمزها به دنبال انتخاب سرمربی جدید است.
مدیریت باشگاه تلاش دارد تا دوباره با برانکو ایوانکوویچ سرمربی سابق خود قرارداد ببندد و این روزها به دنبال فراهم کردن شرایط برای بازگشت این مربی محبوب و کروات است.
رضا درویش و مدیران پرسپولیس در کنار انتخاب سرمربی جدید و برای اینکه زمان را از دست ندهند در تلاش هستند برای تقویت تیم و حضور هر چه بهتر در ادامه رقابت‌های لیگ برتر در فصل نقل و انتقالات بازیکنان مورد نیاز خود را جذب کنند و علیرغم جدایی گل‌محمدی پیگیری‌ها برای تقویت این تیم همچنان ادامه دارد.
از طرفی با توجه به سرباز شدن میلاد سرلک و جدایی وی از سرخ‌پوشان این باشگاه به دنبال جذب جانشین وی در ترکیب پرسپولیس است
به همین خاطر در روزهای اخیر درویش مذاکراتی با بازیکنان مدنظر خود داشته که یکی از این بازیکنان محمد خدابنده‌لو ستاره تیم مس رفسنجان است.
باشگاه پرسپولیس برای جذب این بازیکنان مذاکراتی با باشگاه مس رفسنجان داشته که توافق بین طرفین حاصل شده و به نظر می‌رسد این انتقال نهایی شده و به زودی باید منتظر باشیم تا از خدابنده‌لو به عنوان نخستین خرید زمستانی سرخ‌پوشان رونمایی شود.
خدابنده‌لو در فصل گذشته نیز مورد توجه پرسپولیس قرار گرفته بود که انتقال وی نهایی نشد و وی راهی گل‌گهر سیرجان شد."
sport,"محسن بیاتی‌نیا در گفت وگو با خبرنگار ایرنا در خصوص شرایط تیم ملی فوتبال ایران در آستانه آغاز جام ملت‌های آسیا، اظهار داشت: در خصوص این بازی‌ها کارشناسان مختلفی صحبت‌ها و نقطه نظرات متعددی را مطرح کرده‌اند اما به نظر من یکی از مشکلات اصلی ما در این بازی‌ها به سن و سال تیم ملی باز می‌گردد که باید مورد تاکید و توجه قرار بگیرد.
وی ادامه داد: این یک واقعیت است که تیم ملی از نظر ساختار سنی با مشکل مواجه است. باید قبل از جام جهانی و جام‌ملت‌های آسیا این موضوع را مد نظر قرار می‌دادند که چه اقدامی باید انجام داد تا وضعیت درست و اصلاح شود. ما امروز بازیکنانی را در تیم‌های مطرح اروپایی داریم که از آنها در تیم ملی بهره می‌بریم اما با ادامه روند کنونی دیگر نباید انتظار داشت لژیونرهایی را در تیم‌های بزرگ دنیا داشته باشیم.
مهاجم اسبق تیم‌های پاس و استقلال، گفت: نمی‌شود به یکباره همه چیز را تغییر داد و این کارها نیازمند زمان است، اما اگر در همین مسابقات هم جوانگرایی در دستور کار قرار می‌گرفت، خیلی خوب بود.
ملی‌پوش اسبق فوتبال کشورمان تاکید کرد: امیدوارم دست‌ اندرکاران فوتبال ما از این بازی‌ها درس خوبی بگیرند، ما چاره‌ای نداریم جز اینکه فوتبال و لیگ پویایی باید داشته باشیم و اگر با همین وضعیت پیش برویم در چندسال آینده چیزی از فوتبال ما باقی نخواهند ماند چرا که کارخانه بازیکن‌سازی ما رو به تعطیلی است. اگر این اتفاق رخ بدهد همه چیز تمام می‌شود و چیزی از فوتبال به معنای واقعی نخواهیم دید. باید لیگ را دید و برای پویایی آن تلاش کرد.
بیاتی‌نیا یادآور شد: باید دید متولیان امر به دنبال چه چیزی هستند، اگر می‌خواهیم قهرمان شویم مبحثی جداست و اگر می‌خواهیم در مسیر حرفه‌ای حرکت کنیم،‌ فضایی دیگر را می‌طلبد. من هم مانند هر ایرانی دیگر آزرو دارم تیم ملی فوتبال ایران در جام‌ملت‌های آسیا نتایج قابل قبولی را کسب کند و قهرمان شود اما همیشه آرزو داشتن ما را به سرانجام نمی‌رساند و باید با تدبیر و تفکر حرکت کرد. باید دید کارهایی که انجام داده‌ایم تا چه حد با آرمان‌ها و آرزوهای ما مطابقت دارد.
وی با تاکید بر این که باید دید سایر کشورهای آسیایی در چه مسیری حرکت می‌کنند، گفت: در همین چندسال اخیر روند رشد و توسعه فوتبال در آسیا را ببینید، کشورهایی مانند ژاپن،‌ کره‌جنوبی،‌ عربستان، استرالیا و برخی کشورهای دیگر چه مسیری را پیش گرفته‌اند و چه تدارکات و برنامه‌ای را برای فوتبال خود در نظر دارند. در مقابل باید دید ما چه کرده‌ایم؟‌ آیا این فعالیت‌ها با هم همخوانی دارد؟
ملی‌پوش اسبق فوتبال کشورمان خاطر نشان کرد: وقتی وارد مسابقاتی از جمله جام‌ملت‌های آسیا می‌شویم باید همه مسائل و نکات ریز و درشت را مد نظر داشت. یکی از مهم‌ترین مسائل در این بازی‌ها آن است که گل نخوریم و این بسیار مهم است. در مورد تیم ملی می‌توانیم بگوییم در فاز هجومی در حد تیم‌های اروپایی هستیم اما در بحث دفاعی تیمی آسیایی هستیم. واقعیت این است که اگر در بازی‌های پیش‌رو به خصوص در رقابت‌های مهم گل دریافت کنیم کارمان بسیار سخت خواهد شد و این موضوعی است که بازیکنان تیم ملی باید به آن توجه لازم را داشته باشند.
مهاجم پیشین تیم ملی فوتبال ایران گفت: الان در آسیا تیم‌هایی از جمله ژاپن، کره‌جنوبی، استرالیا و عربستان به نوعی خودشان را از قاره کهن فراتر می‌دانند. وقتی عربستان چهره‌ای مطرح به نام مانچینی را به خدمت می‌گیرد یعنی به دنبال تغییر ساختارها در فوتبال ملی خود است و این نکته مهمی بوده که نباید از نظر دور بماند. ما در آسیا رقبای سرسختی داریم که باید برای رسیدن به قهرمانی با آنها مبارزه کنیم که کار آسانی نیست اما امیدوارم در جام‌ملت‌های آسیا موفق باشیم.
بیاتی‌نیا تصریح کرد: جای امیر قلعه‌نویی بودم اگر حذف هم می‌شدم، نسل فوتبال ایران را تغییر می‌دادم. واقعیت این است که نباید از او انتظار معجزه و شگفتی داشت. باید این را یکبار هم شده درک کنیم که هیچ موفقیتی بدون صبر و برنامه‌ریزی نمی‌شود اما برای تیم ملی فوتبال کشورم آرزوی موفقیت دارم و امیدوارم به اهدافی که دارند،‌ برسند.
گفتنی است تیم ملی فوتبال ایران در هجدهمین دوره رقابت‌های جام ملت‌های آسیا با تیم‌های هنک‌کنگ، امارات و فلسطین همگروه است. شاگردان امیر قلعه‌نویی در نخستین بازی خود روز یکشنبه ۲۴ دی و از ساعت ۲۱ به مصاف فلسطین خواهند رفت، آنها در دومین بازی جمعه ۲۹ دی و از ساعت ۲۱ رو در روی هنک کنگ قرار خواهند گرفت و سه‌شنبه ۳ بهمن در سومین و آخرین بازی مرحله گروهی از ساعت ۱۸:۳۰ دقیقه به مصاف امارات خواهند رفت."
sport,"به گزارش ایرنا، سون گوران اریکسون که سابقه سرمربیگری تیم‌های بزرگی مانند تیم ملی فوتبال انگلیس و ساحل عاج را در کارنامه دارد در گفت‌وگویی فاش کرد که از بیماری کشنده سرطان رنج می‌برد و ممکن است تا یکسال دیگر بیشتر زنده نماند.
اریکسون که با تیم‌ فوتبال گوانگ‌ژو سیتی سابقه حضور در فوتبال آسیا دارد به رادیو سوئد گفت: در بهترین حالت ممکن یک سال بیشتر فرصت زندگی ندارم. البته این به معنای تسلیم من نیست بلکه مقاومت می‌کنم. همه می‌دانند که یک بیماری جدی دارم. همه حدس می‌زدند که سرطان است و همین طور هم بود.
این مربی بزرگ که روزگاری هدایت تیم‌های بزرگی باشگاهی مانند آ.اِس.رم، فیورنتینا، لاتزیو و منچسترسیتی را بر عهده داشت با بیان اینکه خانه‌نشین نمی‌شوم و از بخت و اقبالم گلایه ندارم گفت: تلاش می‌کنم نگاهی مثبت به زندگی داشته باشم.
در یک مقطع از سون گوران اریکسون به عنوان گزینه هدایت تیم ملی فوتبال ایران یاد می‌شد."
sport,"به گزارش ایرنا، ورزش جانبازان و معلولین با نام جانبازان جنگ تحمیلی و افتخارآفرینی آنان در میادین بزرگ جهانی و پارالمپیکی گره خورده است.
کسب هفت نشان پارالمپیکی توسط مختار نورافشان و چهار مدال طلای محمدرضا میرزایی تنها نمونه‌ای از حماسه‌سازی رزمندگان در میدان ورزش بود.
کسب این افتخارات و مدیریت توانمند شماری از یادگاران دفاع مقدس در ورزش موجب شد تا کارشناسان از پیوند ناگسستنی ورزش پارالمپیکی و جانبازان انقلاب و جنگ سخن به میان آورند.
اگر ورزشکاران این رشته توانستند در بزرگترین جشنواره‌های ورزشی مدال‌های رنگارنگ زیادی را کسب کنند، شماری از آنان نیز در بخش مدیریتی نیز در عالی‌ترین کرسی‌های داخلی و خارجی قرار گرفتند.
نمونه‌هایی موفق از مدیریت جهادی در ورزش
محمود خسروی وفا، رئیس کمیته ملی المپیک و پارالمپیک، محمدرضا مظلومی رئیس فدراسیون نابینایان و کم بینایان و علی کشفیا تنها نمونه‌ای از مدیریت موفق جانبازان جنگ و جهاد در ورزش کشور است. خسروی وفا نه تنها مدیری توانمند در سطح ایران به شمار می‌رود بلکه از سوی کمیته بین‌المللی پارالمپیک عالی ترین نشان این کمیته را دریافت کرد.
در اواسط دهه ۸۰ و با بازنشستگی شماری از قهرمانان پارالمپیکی ایران تصور خالی شدن ورزش از این قهرمانان در بین کارشناسان ایجاد شد اما درگیر شدن ایران با تروریسم منطقه‌ای و جنگ‌های نیابیتی غرب در منطقه غرب آسیا علیه ایران و متحدان جبهه مقاومت موجب شده تا اکنون نسل جدیدی از ایثارگران در ورزش ظهور کند نسلی که می‌تواند دریچه جدید را به روی ورزش قهرمانی در رشته‌های پارالمپیکی باز کند.
کمیته ملی پارالمپیک و فدراسیون‌های تحت پوشش این کمیته با راه‌اندازی طرح یاران شهید سلیمانی به دنبال آن است تا با درگیر کردن جانبازان مدافع امنیت، مدافع وطن و مدافع حرم در ورزش از آنان قهرمانانی بسازد که با روحیه ایثار در میدان های بزرگ جهانی و پارالمپیکی حضور داشته باشند.
این طرح به نام شهید سلیمانی قهرمان جبهه مقاومت نامگذاری شده و شمار زیادی از مدافعان حرم که تربیت شدگان مکتب سردار دل‌ها هستند را در بر خواهد گرفت.
بیشتر بخوانید
هاشمی: باید به رشته‌های پرمدال توجه شود/ دفتر رهبری هدایای مدال‌آوران را ارسال کرده است
کارگری: راهبرد کمیته پارالمپیک در پاریس مدال‌آوری با تمرکز بر طلا است
نخستین نمایندگی ستاد ورزشی ""یاران شهید سلیمانی"" کشور در مشهد آغاز به کار کرد
این طرح اکنون در استان‌های مختلف در حال اجرا و تا کنون نیز ۴۰ جانباز مدافع حرم یا مدافع وطن در آن شناسایی شده است. این جانبازان بیشتر در رشته تیراندازی فعالیت داشته و حتی یک دوره مسابقه برای آنان در فدراسیون جانبازان و معلولین برگزار شد.
فعالیت جانبازان مدافع حرم و امنیت در ورزش موجب شد تا کمیته ملی پارالمپیک در راستای توجه ویژه به این قشر شمار از این قهرمانان را به سومین دوره مسابقات مجروحین جنگی در سوریه اعزام کند.
این مسابقات از ۱۱ تا ۱۶ آذر ماه سال جاری در رشته های پاراشنا، پارادوو میدانی، پارابدمینتون، پاراتنیس روی میز، پاراوزنه برداری و بسکتبال با ویلچر به میزبانی دمشق برگزار شد.
طرح یاران شهید سلیمانی که از آن به عنوان دوران جدیدی از قهرمان پروری در ورزش جانبازان و توانیابان یاد می‌شود می‌تواند فرصتی برای تمام قهرمانان عرصه ایثار و جهاد در دهه کنونی باشد قهرمانی که این روزهای مرزهای عقیدتی نظام را از سواحل دریای مدیترانه تا شبه قاره را گسترش دادند و جبهه جدیدی از تفکرات انقلاب را با نام محور مقاومت در غرب آسیا بنا نهادند.
طرح یاران شهید سلیمانی در ورزش می تواند وحدت بخش باشد و به مثابه همان بیرقی باشد که سردار دل‌ها با اتکا به آن توانست شکاف نسلی را در بین رزمندگان کم و حتی متولدین دهه ۷۰ و ۸۰ را نیز به عنوان قهرمانان میدان به صحنه مبارزه بیاورد.
طرح یاران شهید سلیمانی به دنبال قهرمان‌سازی
اگر سردار سلیمانی با طرح ریزی محور مقاوت اکنون یک گفتمان جدید را در غرب آسیا بنا نهاد، طرح یاران شهید سلیمانی می‌تواند جانبازان وطنی این گفتمان را به قهرمانانی تبدیل کند که به مانند دهه ۶۰ و ۷۰ خورشیدی بار دیگر با روحیه ایثار و فدراکاری مدال‌های رنگارنگ جهان و المپیک را برای کاروان ایران به ارمغان بیاورند.
طرحی که اکنون در دستور وزارت ورزش، کمیته ملی پارالمپیک و فدراسیون‌های تابعه قرار گرفته و تا کنون نیز بیش از ۴۰ جانباز سرافراز مدافع حرم، مدافع امنیت و مدافع وطن را به آوردگاه ورزش کشانده است.
حضور نسل جدید ایثارگران در ورزش علاوه بر آنکه می‌تواند ظرفیت‌های جدیدی را برای مدال‌آوری در آوردگاه های بزرگ پارالمپیک و جهانی فراهم کند موجب خواهد شد تا روحیه ایثار و فدراکاری که ثمره حضور در میدان‌های ایثار و فدراکاری در راه مرزهای سیاسی و عقیدتی است در ورزش گسترش پیدا کند روحیه‌ای که اکنون یکی از حلقه‌های مفقوده ورزش کشور است و وزارت نیز با طرح‌های مختلف مانند «دوره تربیت مربی فرهنگی در ورزش» بتواند اخلاق را به عنوان یکی از اساسی‌ترین بن‌مایه فرهنگ در این بخش را در ورزش ترویج دهد. ‌"
sport,"به گزارش ایرنا، حمید یاری رئیس سازمان لیگ فدراسیون کشتی در نشست خبری امروز (چهارشنبه ۲۰ دی) با اصحاب رسانه، در خصوص مباحث مختلفی از جمله مسائل مالی لیگ برتر، رقابت‌های جام باشگاه‌های جهان و... نکاتی را مطرح کرد.
حمید یاری در این نشست اظهار داشت: موفقیت کشتی در ایران و جهان، شور و شعف در جامعه ایجاد می‌کند و امیدوارم این موفقیت‌ها تا المپیک پاریس مستمر و مداوم باشد. سازمان لیگ مسوولیت سنگینی دارد و حتی مدیریت شماری از مسابقات قهرمانی لیگ را برعهده دارد.
وی ادامه داد: در ۲ رده سنی، چهار لیگ کشتی آزاد و فرنگی برگزار شد و حدود ۳۰ استان دررگیر بودند. لیگ می‌تواند باعث رشد و شکوفایی کشتی در کشور شود. هر چند که نسبت به لیگ سایر رشته‌ها گسترده نیست اما می‌تواند ورزش اول کشور را متحول کند. نگاه به لیگ کشتی کاملا متفاوت شده و این ناشی از رویکرد متفاوت علیرضا دبیر است.
یاری افزود: سازمان لیگ از نقد گریزان نیست و نقد منصفانه را به بهترین شکل ممکن می‌پذیرد. من از ابتدا کارم را با کشتی شروع کردم و سلسله مراتب را رعایت کردم و بیگانه با خانواده کشتی نیستم. مطمئنا هر مجموعه کاستی‌هایی دارد اما ما به‌دنبال رفع مشکلات و آئین‌نامه‌ها هستیم تا لیگ پویایی داشته باشیم. حتی برای تیم‌ها مشاور انتخاب کردیم و در موضوعات اخلاقی و فرنگی نیز به‌دنبال ترویج منش پهلوانی به معنای واقعی آن هستیم.
بیشتر بخوانید
ملی‌پوش اسبق عضو هیات رییسه سازمان لیگ فدراسیون کشتی شد
یاری: فینال لیگ کشتی آزاد هیچ مشکلی نداشت/ قهر نکرده بودم
رئیس سازمان لیگ در خصوص چارت سازمانی لیگ گفت: از سال ۱۳۹۷ بحث ارتقای کمیته به سازمان مطرح شده اما هنوز به صورت کامل و رسمی این کار صورت نگرفته است.
یاری در خصوص جام باشگاه‌های جهان گفت: این طرح ابداع ایران بود و زمانی این رقابت‌ها با حضور بیشترین تیم‌ها برگزار می‌شد اما سال گذشته کیفیت آن بالا بود. معتقدم برگزاری جام باشگاه‌های جهان باید هم به لحاظ کیفی و فنی به کشتی کمک کند و هم برای تیم‌ها آورده اقتصادی داشته باشد تا تیم‌های ایرانی و جهان در آن شرکت کنند. امسال سال المپیک است و ما در سه وزن کشتی آزاد به دنبال سهمیه هستیم. هنوز زمان برگزاری جام باشگاه‌های جهان مشخص نیست و در این خصوص باید با حسن رنگرز و محسن کاوه سرمربیان تیم‌های ملی کشتی فرنگی و آزاد صحبت کنم.
وی ادامه داد: علیرضا دبیر برای پویایی لیگ با مدیران عامل باشگاه‌های بزرگ صحبت کرد تا باشگاه‌ها در رده‌های پایه نیز حضور داشته باشند و تیم‌های لیگ برتری کشتی نیز در سطح پایه حضور داشته باشند.
رئیس سازمان لیگ در خصوص زمان برگزاری رقابت‌ها گفت: تلاش داریم تا بهترین زمان را برای برگزاری لیگ انتخاب کنیم. سال ۱۴۰۳ بعد از المپیک لیگ شروع خواهد شد و به‌دنبال آن هستیم تا رقابت به‌صورت فشرده برگزار نشود و تیم‌ها زمان کافی در داشته باشند.
وی ادامه داد: قانون کاهش وزن سال بعد برداشته می‌شود. کسانی که وزن کم کردند نتایج ضعیفی کسب کردند و به همین دلیل زمان برگزاری لیگ در سال آینده به گونه‌ای خواهد بود که تیم‌ها ضرر نکنند. قراردادها را نیز هدفمند خواهیم کرد و هر تیم باید قراردادهای کشتی‌گیران را در سامانه ثبت کند.
یاری در خصوص عملکرد رئیس هیات‌ها توضیح داد: این از اختیارات رییس فدراسیون است اما کسانی که آمدند در چند سال گذشته خوب کار کردند. ما هم در سازمان لیگ پیگیر برگزاری فینال لیگ در سالن ۱۲ هزار نفری آزادی هستم.
وی عنوان کرد: مبلغ قراردادها در کشتی آزاد و فرنگی فاصله دارد اما اگر قهرمانان بزرگ کشتی از حضور در لیگ دوری کنند قراردادها سال به سال کمتر می‌شود. امیدوارم حامیان مالی در کشتی فرنگی نیز سرمایه‌گذاری کنند تا این فاصله کمتر شود.
یاری ادامه داد: در برخی مسائل هنوز در مرحله آزمون خطا هستیم. برخی باشگاه‌ها شاید قرارداد خود را در سامانه ثبت نکردند و ما نمی‌توانیم قرارداد داخلی را در سامانه بگذاریم چون قرارداد رسمی ثبت نشده و من هم مثل شما از قرارداد میلیاردی شنیدم. هنوز برخی باشگاه‌ها ماهیت باشگاهی ندارند.
برای خوش‌آمد کسی حرف نمی‌زنم
رییس سازمان لیگ درباره برخی شائبه‌ها مبنی بر طرفداری سازمان لیگ از یکی از تیم‌های فینالیست لیگ کشتی آزاد، گفت: تا شب قبل از آن من را طرفدار تیم مقابل می‌دانستند. همیشه آدم مستقلی بودم و برای خوش‌آمد کسی حرف نمی‌زنم. با اتفاقاتی که در فینال افتاد ناراحت نشدم اما خستگی در تنم ماند. خدا شاهد است چطور کار کردم تا عدالت اجرا شود. اگر نتیجه دیگری رقم می‌خورد این مسائل پیش نمی‌آمد. ۲ سال فینال لیگ ما با نتیجه ۵ بر ۵ تمام می‌شود و این یکی از نقاط قوت کشتی است.  یکی از دوستان این مسائل را مطرح کرد که بعد هم گفت من چیزی از کشتی سر در نمی‌آورم.
وی درباره مطرح شدن دخالت برخی افراد در لیگ کشتی که باعث بوجود آمدن برخی حواشی شد، افزود: یک سری اصول حرفه‌ای را خانواده کشتی هنوز یاد نگرفته‌اند. برخی افراد که اسپانسر آوردند خودشان باعث دلسرد شدن‌شان می‌شوند. بحثی درباره دخالت مدیر تیم‌های ملی یا سرمربیان در کار نبوده است. مربیان حقوق چندانی در تیم‌های ملی نمی‌گیرند که بخواهیم آن‌ها را برای حضور در لیگ محدود کنیم. 
پیگیر صدور آرا انضباطی هستیم
وی درباره انصراف برخی تیم‌های لیگ برتری و برخورد نکردن کمیته انضباطی با بی‌اخلاقی‌ها در لیگ کشتی گفت: کشتی همیشه جایگاه خود را دارد و پیگیر هستیم آرای انضباطی زودتر اعلام شود اما نگاه ما تا حد امکان حمایتی بوده و هدف این بوده که بچه ها طرد نشوند و به بیراهه نروند. قطعا آرای انصباطی برای تیم‌ها و کشتی‌گیران خاطی اعلام خواهد شد. 
یاری در خصوص اینکه آیا بهتر نیست برای افزایش سطح کیفی لیگ کشتی،‌ این مسابقات در چرخه انتخابی تیم‌های ملی گنجانده شوند، گفت: الان دغدغه اصلی کسب سهمیه‌های باقیمانده و موفقیت در المپیک است. امسال زمان داریم تا لیگ را به بیش از ۳ ماه برسانیم. از طریق دبیر مکاتبه‌ای را با سرمربیان تیم‌های ملی داشتیم تا برنامه‌های ۲ ساله خود را بدهند اما هنوز چیزی به دستمان نرسیده است تا بتوانیم با بیشترین هماهنگی در بازده زمانی مناسب شاهد برگزاری لیگ در بهترین حالت خود باشیم.
وی همچنین در خصوص تعداد تیم‌ها در لیگ سال آینده نیز اظهار داشت: برخی تیم‌های لیگ یک از تیم‌های لیگ برتری بیشتر هزینه کردند. با مشورت اشتباه برخی افراد که به حامیان مالی گفتند بیا لیگ برتر اول می‌شوی، وقتی به هدفشان نرسیدند باعث دلسردی آن ها شدند. بلایی سر برخی از این افراد آوردند که دیگر قید حضور در لیگ را زدند و حتی تشک را در باشگاه کارخانه خود جمع کردند. ۸ تا ۱۰ تیم در هر بخش آزاد و فرنگی بیشتر نمی‌توانیم داشته باشیم چرا که از نظر زمانی با توجه به برنامه‌های زیاد تیم‌های ملی امکان برگزاری نخواهیم داشت.
رییس سازمان لیگ کشتی، درباره برخی اظهارات از اینکه شما در کشتی نبودید، گفت: کسی که بگوید خانواده یاری در کشتی نبوده چیزی از کشتی نمی‌داند. کشتی چیزی به من اضافه نکرده و فقط برای عشقم به کشتی کار کردم. من از ۴ سالگی کنار تشک کشتی بودم و برگه داوری جمع می‌کردم. سعی کردم به رسالتم عمل کنم.
وی درباره برخی جنجال‌ها و درگیری‌ها در لیگ کشتی نیز گفت: حواشی باید در چارچوب اخلاقی باشد و در فینال لیگ کشتی آزاد نیز باید طوری عمل می‌کردیم که درگیری ایجاد نشود. قطعا تمام تلاش ما این است که حواشی در لیگ کمتر شود.  
وی ادامه دهد: من کار را خیلی مفت و با هزینه کم درآوردم. خانواده کشتی مظلوم است. لیگ کشتی ظرفیت زیادی دارد اما خودمان کوچکش کرده‌ایم. مخاطبان کشتی کم نیستند اما ببینید مبلغ تبلیغات در لیگ کشتی نسبت به برخی رشته‌ها خیلی کم است چون از اول کم دیده شده است. به دبیر گفتم سر کشتی با هیچکس تعارف ندارم و با کسی هم‌ معامله نمی‌کنم حتی با خود شما. دنبال این نیستم خودم را بزرگ کنم اما آمدم تا زحمات همکارانم را بگویم."
sport,"به گزارش ایرنا، شاگردان مصطفی هاشمی در ادامه رقابت‌های بسکتبال سوپرلیگ غرب آسیا پنجشنبه شب در تالار بسکتبال آزادی به مصاف ساجس لبنان رفتند که این بازی با برتری نماینده ایران همراه بود.
کوارتر اول این بازی با برتری ۱۹ بر ۱۵ شهرداری همراه بود، آنها در کوارتر دوم هم ۲۶ بر ۱۸ به برتری دست یافتند. در کوارتر سوم نماینده ایران ۱۵ بر ۱۳ پیروز شد اما کوارتر چهارم را با یک اختلاف امتیاز و با نتیجه ۲۲ بر ۲۱ واگذار کرد تا در مجموع ۸۱ بر ۶۸ برنده این دیدار باشد.
با این نتیجه تیم بسکتبال شهرداری گرگان با اقتدار در صدر گروه نخست سوپرلیگ بسکتبال غرب آسیا قرار دارد."
sport,"بیستمین روز دی‌ماه ۱۴۰۲ با اخبار مختلفی از حوزه ورزش ایران و جهان همراه بود که روی خروجی سرویس ورزشی خبرگزاری ایرنا منتشر شد. گزیده این اخبار را می‌توانید در ادامه بخوانید.
لیست دوم پنج بازیکن دارد؛ اوساسونا رانت نکونام برای اغوای ستاره گل‌گهر
سرمربی تیم فوتبال استقلال فهرست دوم خود را به باشگاه ارائه کرد؛ فهرستی که نام پنج بازیکن در آن به چشم می‌خورد و شاید بازیکن اسپانیایی گل‌گهر راضی به حضور در تهران شود.ادامه خبر را اینجا بخوانید.
کاوه: امیدوارم فرصت حسن برای رسیدن به المپیک کافی باشد/ برای احیای رحمان برنامه داریم
محسن کاوه کشتی را جورکش همیشگی ورزش ایران در رقابت‌های المپیک و آسیایی دانست و ابراز امیدواری کرد پازل المپیکی ایران در قهرمانی آسیا تکمیل شود. سرمربی تیم ملی کشتی آزاد با تاکید بر یک‌دست شدن کادرفنی از برنامه‌هایش برای رحمان عموزاد، بازگشت به‌موقع حسن یزدانی به تشک و مهیا کردن فرصت حضور کامران قاسم‌پور در وزن المپیکی صحبت کرد. ادامه خبر را اینجا بخوانید.
نگاهی آماری به نیم فصل اول لیگ برتر؛ استقلال، قهرمان در خانه/ ذوب‌آهن موفق در سفر
نیم فصل اول رقابت‌های فوتبال ایران در شرایطی به پایان رسیده که استقلال تهران با بُرد ۱۰۰درصدی در دیدارهای خانگی بهترین عملکرد را به خود اختصاص داده و ذوب‌آهن اصفهان نیز در صدر تیم‌های موفق خارج از خانه قرار دارد. ادامه خبر را اینجا بخوانید.
تیراندازی قهرمانی آسیا؛ امینی سهمیه المپیک گرفت
فاطمه امینی با کسب عنوان ششم در فینال تفنگ ۱۰ متر بانوان در پیکارهای قهرمانی آسیا، سومین سهمیه این رشته در بازی‌های المپیک پاریس را به نام خود ثبت کرد. این سیزدهمین سهمیه المپیکی کشورمان بود. ادامه خبر را اینجا بخوانید.
نگرانی هواداران از تعلل مدیران پرسپولیس؛ استارت پروژه «نبیل باهویی ٢» با حضور برانکو
باشگاه پرسپولیس در روند جذب سرمربی جدید خود راهی را پیش گرفته که در مورد جذب مهاجم جنجالی خود پیش گرفته بود. ادامه خبر را اینجا بخوانید.
به بهانه نشست اهالی ورزش با رئیس سازمان برنامه؛ طرح‌هایی برای حمایت از قهرمانان
معاون رییس جمهور و رییس سازمان برنامه و بودجه جلسه‌ای را با اهالی ورزش داشت که در آن مسائل و مشکلات روز ورزش و فدراسیون‌ها مطرح شد. ادامه خبر را اینجا بخوانید.
فغانی داور افتتاحیه جام ملت‌های آسیا شد
علیرضا فغانی به عنوان داور افتتاحیه رقابت‌های فوتبال جام ملت‌های ۲۰۲۳ آسیا انتخاب شد.ادامه خبر را اینجا بخوانید.
۳ نقره و برنز آزادکاران ایران در زاگرب/ ابوذری پدیده جدید کشتی
نخستین روز رقابت‌های جام آزاد زاگرب با ۲ نشان نقره و یک برنز آزادکاران ایران به پایان رسید. ادامه خبر را اینجا بخوانید.
حذف رم در شب اخراج سردار/ صعود لاتزیو به نیمه‌نهایی جام حذفی ایتالیا
تیم فوتبال آ.اس رم در شب اخراج مهاجم ملی‌پوش کشورمان از زمین مسابقه، در مرحله یک‌چهارم نهایی جام حذفی ایتالیا برابر لاتزیو شکست خورد و از دور این مسابقات کنار رفت. ادامه خبر را اینجا بخوانید.
الخلیفی: مسی توقع داشت برای او فرش قرمز پهن شود/ اینجا پاریس‌ است نه بارسا!
رئیس باشگاه پاری‌سن‌ژرمن فوق ستاره آرژانتینی سابق این تیم را به «بی‌احترامی» به باشگاه پاریسی متهم کرد. ادامه خبر را اینجا بخوانید."
sport,"به گزارش ایرنا، هیات مدیره پرسپولیس به اتفاق مدیرعامل، امروز تشکیل جلسه داد. روند مذاکرات با برانکو ایوانکوویچ و اقدامات صورت گرفته در نقل و انتقالات از جمله مباحث مطرح شده در این نشست بود.
نماینده باشگاه حاضر در مذاکره، گزارشی از مسایل مطرح شده بین دو طرف را ارایه کرد. فایل صوتی مربوط به گفت‌وگوها نیز در اختیار هیات مدیره قرار گرفت که براساس آن کذب بودن بعضی اخبار و شایعات حاشیه‌ساز مشخص شد. هیات مدیره در این بخش به مدیرعامل ماموریت داد از طریق بخش حقوقی پیگیری‌های قضایی لازم صورت بگیرد.
در ادامه صحبت‌ها با وجود آن که از سوی طرف مقابل موضوعات خانوادگی برای قبول پیشنهاد پرسپولیس مطرح شد، تصمیم بر ادامه رایزنی‌ها و پیگیری‌ها گرفتند. در همین ارتباط با وجود آن که اقدام برای پرداخت جریمه مالیات مربوط به قرارداد همکاری برانکو از مدت‌ها قبل آغاز شده بود بر تسریع روند این موضوع به عنوان نشانه حسن نیت باشگاه فارغ از جریان و روند مذاکرات تاکید شد.
مدیریت کنونی باشگاه پرسپولیس در حالی که در ادوار قبلی مدیریتی در این ارتباط فقط وعده داده بود، کارهای عملی انجام داد. بر این اساس تا تیرماه سال جاری، بخش اصلی همه دیون مالیاتی برانکو که طبق قرارداد بر عهده باشگاه بود را پرداخت کرد. آن‌چه باقی مانده است مربوط به جرایم دیرکرد می‌شود. این موضوع نیز از مدتی قبل در حال پیگیری بوده و پرسپولیس به زودی نسبت به اخذ و ارائه مفاصا حساب مالیاتی آقای ایوانکوویچ اقدام خواهد نمود.
هیات مدیره همچنین، روند مذاکرات با گزینه‌های دیگر سرمربیگری را بررسی و تاکید کرد به صورت همزمان مذاکرات با مربیان رزومه دار خارجی انجام شود.
در بخش دیگری از این جلسه، رضا درویش ضمن ارایه گزارشی از اقاله قرارداد همکاری با سرمربی پیشین تیم و تفاهمی که صورت گرفت، پیشنهاد کرد برنامه‌ای برای تجلیل از یحیی گل‌محمدی به جهت توفیقات و قهرمانی‌هایی که همراه با پرسپولیس به دست آورد، تدارک دیده شود که با استقبال و تایید همراه بود.
هیات مدیره در نشست امروز خود به موضوع فعالیت‌های باشگاه در نقل و انتقالات نیز پرداخت. مدیرعامل در این‌باره گزارشی ارایه کرد. باشگاه پرسپولیس در حال حاضر در حال گفت‌وگو با تعدادی از بازیکنان بر اساس نیازهای فنی و مشخص تیم است. هیات مدیره همچنین بر شروع تمرینات طبق برنامه قبلی تاکید کرد."
sport,"به گزارش ایرنا، مرحله نیمه‌نهایی سوپر کاپ اسپانیا در شهر ریاض برگزار و تیم رئال مادرید در یک بازی پرگل موفق شد همشهری خود اتلتیکو مادرید را شکست دهد و به فینال این دوره از رقابت‌ها راه پیدا کند. ال دربی مادرید با نتیجه پنج بر سه به سود پرافتخارترین تیم قاره سبز به پایان رسید. در این دیدار تیم رئال ۲ مرتبه از حریف عقب افتاد اما شاگرد کارلو آنچلوتی در نهایت برنده این بازی بودند.
روزنامه ورزشی AS اسپانیا در واکنش به بازی جذاب تیم‌های رئال و اتلتیکو، از تیتر فراموش‌نشدنی استفاده کرد.
در گزارش این روزنامه آمده است: رئال مادرید بعد از پیروزی در زیباترین دربی سال‌های اخیر به فینال رسید، اتلتیکو مادرید امیدوار به پیروزی در ۹۰ دقیقه بازی بود اما برتری فیزیکی رئال‌مادرید باعث شد نتیجه تغییر کند.
تیم رئال مادرید با برتری برابر همشهری خود منتظر برنده دیدار تیم‌های بارسلونا و اوساسونا خواهد بود. دیدار دوم مرحله نیمه‌نهایی سوپر کاپ امشب (پنج‌شنبه) در شهر ریاض برگزار خواهد شد.
مسابقه سوپر کاپ اسپانیا تا سال ۲۰۱۹ به صورت تک مسابقه بود و بین قهرمان لالیگا و جام حذفی برگزار شد اما از سال ۲۰۱۹ ریاض میزان این رقابت شد و سوپر کاپ به عنوان یک تورنمنت چهارجانبه برگزار شد.
تیم بارسلونا با ۱۴ عنوان قهرمانی پرافتخارترین تیم این جام و تیم رئال با ۱۲ عنوان قهرمانی دومین تیم پرافتخار این رقابت‌ها به شمار می‌رود."
sport,"به گزارش ایرنا؛ تورنمنت اوپن زاگرب در حالی از امروز (چهارشنبه) آغاز خواهد شد که ۱۱ آزادکار کشورمان بر روی تشک می‌روند. در روز نخست رقابت‌ها در اوزان ۵۷، ۶۱، ۶۵، ۷۰، ۷۴ و ۸۶ کیلوگرم کشتی آزاد برگزار خواهد شد که نمایندگان ایران در وزن‌های ۶۵، ۷۴ و ۸۶ کیلوگرم حضور دارند تا بتوانند رقبای خود را به چالش بکشند.
همچنین در روز دوم رقابت‌ها نیز مسابقات اوزان ۷۹، ۹۲، ۹۷ و ۱۲۵ کیلوگرم برگزار خواهد شد.
صفحه اینستاگرام اتحادیه جهانی با آغاز این پیکارها از ۶ مبارزه جذاب احتمالی نام برد. مبارزه سباستین ریورا (پورتوریکو) مقابل وازگن توانیان (ارمنستان) در وزن ۶۵ کیلوگرم، دیپاک پونیا (هند) برابر عظمت دولت‌بیک‌اف (قزاقستان) و عثمان نورمحمداف (جمهوری آذربایجان) و ولادیمیر گامکرلیدزه (گرجستان) در وزن ۸۶ کیلوگرم از مبارزه‌های جذاب این دوره از مسابقات می‌تواند باشد.
همچنین دیدار کایل اسنایدر (آمریکا) و کامران قاسم‌پور در وزن ۹۷ کیلوگرم یکی از حساس‌ترین مبارزه‌های این تورنمنت خواهد آمد که گلادیاتور ایرانی پس از یک سال دوری بخاطر مصدومیت، در وزن جدید خود را محک خواهد زد. رویارویی اسنایدر و قاسم‌پور پس از جام جهانی آمریکا می‌تواند جذابیت این تورنمنت را دوچندان کند. سال گذشته و در فینال جام جهانی کشتی آزاد، قاسم‌پور برای نخستین مرتبه در وزن ۹۷ کیلوگرم به روی تشک رفت و نتیجه را به اسنایدر واگذار کرد.
امیرحسین زارع و گنو پتریاشویلی (گرجستان) و گیوی ماتچاراشویلی(گرجستان) و امیرضا معصومی در وزن ۱۲۵ کیلوگرم دیگر رقابت‌هایی مهم زاگرب به شمار ‌می‌روند که حساسیت وزن ۱۲۵ کیلوگرم با حضور امیرحسین زارع و امیررضا معصومی بسیار مهیج خواهد بود.
بنا بر چرخه انتخابی تیم ملی امیررضا معصومی در زاگرب محکوم به شکست زارع یا کسب عنوان قهرمانی است در غیر این صورت المپیک برای وی تمام خواهد شد.
بیشتر بخوانید
آزادکاران رقبای خود را در زاگرب شناختند؛رویارویی دوباره قاسم‌پور با اسنایدر
روادید مارادونای کشتی به زاگرب صادر نشد/ احتمال حضور غول‌کش در یاریگین
کشتی آزاد تورنمنت زاگرب؛ چهار نماینده ایران راهی یک چهارم نهایی شدند
غول‌کشی و انتقام در زاگرب؛ آذرپیرا با شکست قهرمان المپیک طلا گرفت
نفرات تیم منتخب کشتی آزاد کشورمان اعزامی به این مسابقات به شرح زیر است:
۶۵ کیلوگرم: رحمان عموزاد و عباس ابراهیم‌زاده
۷۴ کیلوگرم: یونس امامی و حسین ابوذری
۷۹ کیلوگرم: محمد نخودی و عبدالله شیخ اعظمی
۸۶ کیلوگرم: هادی وفایی‌پور
۹۷ کیلوگرم: کامران قاسم‌پور و امیرعلی آذرپیرا
۱۲۵ کیلوگرم: امیرحسین زارع و امیررضا معصومی"
sport,"به گزارش ایرنا، بازیکنان تیم ملی فوتبال ایران صبح امروز(پنجشنبه) در هتل محل اقامت خود در دوحه به تمرین و وزنه زدن پرداختند.
این تمرین در دو گروه انجام شد و بازیکنان زیر نظر علی قربانعلی‌پور مربی بدنساز تیم ملی وزنه زدند و دیگر تمرینات بدنسازی را انجام دادند.
پیش از این تمرین، دو تیم تصویربرداری کنفدراسیون فوتبال آسیا با حضور در هتل محل اقامت ملی‌پوشان، تصاویر مورد نیاز در طول رقابتهای جام ملتهای آسیا را از سرمربی تیم ملی و بازیکنان تیم ملی تهیه کردند."
sport,"به گزارش عصر چهارشنبه ایرنا، بیست و پنجمین دوره رنکینگ کشوری اسنوکر در دسته برتر یکشنبه ۱۷ دی در شهر تهران آغاز شد و امروز، دیدار نهایی و مراسم اختتامیه برگزار شد و برترین‌های این دوره از مسابقات مشخص شدند.
اسامی مقام آوران بدین شرح است:
قهرمان: علی قره گوزلو از تهران
نائب قهرمان: آرمان دیناروند از اصفهان
سوم مشترک: علی روشنی کیا و آرمین خداپرست از استان‌های تهران و خوزستان
در دیدار نهایی علی قره گوزلو با نتیجه ۷ بر ۶ دیناروند را شکست داد و قهرمان شد."
sport,"دانیال خاکبان در گفت‌وگو با ایرنا، درخصوص لیگ واترپلو کشور اظهار داشت: امسال موفق شدیم که لیگ را به صورت رفت و برگشت برگزار کنیم و دور رفت آن نیز با قهرمانی نفت و گاز امیدیه به پایان رسید. هفته آینده، نهمین هفته لیگ است و ۲ بازی لیگ جوانان را نیز خواهیم داشت. اوایل برای ما کمی سخت بود که دیگر لیگ به صورت تک حذفی برگزار نشود اما الان دیگر همه چیز روی روال است.
وی ادامه داد: قبل از آنکه لیگ آغاز شود، از استان‌هایی که تیم داشتند و باید میزبان می‌شدند، درخواست کردیم که استخرها را معرفی کنند و ناظرهای فدراسیون را برای بازدید از این استخرها اعزام کردیم. بعضی استخر مشکلات کوچکی داشتند که با همکاری استان‌ها، همه چیز برای بازی‌های لیگ مهیا شد.
رئیس کمیته واترپلو ایران با اشاره به اهمیت میزبانی نقاط مختلف عنوان کرد: وقتی تمرکز میزبانی در تهران را از بین بردیم، شور و هیجان تازه‌ای به استان‌ها القا شد و این مسئله باعث می‌شود که رقابت‌های واترپلو هر روز داغ‌تر شود. انگیزه خاصی نیز برای میزبان شکل می‌گیرد که برای رقابت انگیزه بیشتری داشته باشد.
وی درباره لیگ رده‌های سنی گفت: لیگ‌های رده‌های سنی هم در حال برگزاری است؛ از باشگاه‌ها درخواست کردیم که تیم‌های زیر ۲۰ نیز تشکیل بدهند تا این لیگ هم به صورت رفت و برگشتی انجام شود. در حال حاضر تیم دانشگاه آزاد در لیگ زیر ۲۰ سال اول است. در لیگ زیر ۱۴ سال ۱۵ تیم، لیگ زیر ۱۶ سال ۱۴ تیم، لیگ زیر ۱۸ سال ۸ تیم و لیگ زیر ۲۰ سال نیز ۷ تیم در حال رقابت هستند. دوست داریم که تعداد تیم‌ها را افزایش دهیم اما کیفیت را فدای کمیت نمی‌کنیم. اگر تیمی اسپانسر و صلاحیت داشته باشد، حتما مجوزها را برای آن صادر می‌کنیم.
خاکبان در پایان در مورد بر وضعیت تیم‌های ملی خاطرنشان کرد: تیم ملی بزرگسالان فعلا برنامه‌ای ندارد اما تیم واترپلو جوانان آماده می‌شود تا در رقابت‌های رده‌های سنی آسیا که در فیلیپین برگزار می‌شود، شرکت کند."
sport,"به گزارش ایرنا، پیش‌تر هر دوی این ۲ رکورد توسط یک بوکسور مصری با یک هزار و ۸۵ ضربه در سه دقیقه و ۴۱۱ ضربه مشت در یک دقیقه در رکوردهای جهانی گینس به ثبت رسیده بود که امروز توسط بوکسور جوان ایرانی شکسته شد.
«هادی رضایی» رییس کمیته رکوردهای ملی ایران در این رابطه به ایرنا گفت: طبق شرایط اعلامی از سوی رکوردهای جهانی گینس، مستندات لازم در این رابطه آماده و طی یک پروسه چند ماهه امیدواریم این رکورد ارزشمند در کتاب رکوردهای جهانی گینس نیز به ثبت برسد.
Play
% buffered
-07:20
Mute
Settings
PIP
Enter fullscreen
Download"
sport,"به گزارش ایرنا، رقابت‌های کشتی آزاد جام اوپن زاگرب و رنکینگ اتحادیه جهانی کشتی در شهر زاگرب کرواسی در حال برگزاری است. ۱۱ آزادکار کشورمان در این مسابقات حضور دارند که، پس از پایان مسابقات هر شب مهمان سفارت جمهوری اسلامی ایران در کرواسی هستند که در رقابت‌های روز گذشته رحمان عموزاد خلیلی و حسین ابوذری به مدال نقره و عباس ابراهیم‌زاده به مدال برنز رسید.
سعید خطیب زاده سفیر کشورمان در کرواسی نیز در سالن مسابقات حضور دارد و ظهر امروز در جمع ملی پوشان آزادکار حضور یافت.
علیرضا دبیر رئیس فدراسیون کشتی در این دیدار ضمن قدردانی از تمامی زحمات حسین امیرعبداللهیان وزیر امور خارجه و همکاران وی گفت: از جنابعالی بعنوان سفیر ایران در کرواسی و آقای علیرضا محمودی مدیرکل امور کنسولی تشکر می‌کنم اگر مجموعه تلاش دوستان ما در وزارت امور خارجه نبود، تیم های آزاد و فرنگی ما فرصت شرکت در این رقابت ها را از دست می‌دادند."
sport,"به گزارش ایرنا، شب گذشته (چهارشنبه) در حادثه تصادف موتورسیکلت در پوکت تایلند، فریار امینی پور ملی‌پوش سابق موی‌تای ایران، درگذشت.
امینی پور بیست و سه ساله که در یک‌قدمی قرارداد ۱۰۰ هزار دلاری در سازمان مبارزات حرفه‌ای وان چمپیونشیپ‌ بود، چهار برد و یک شکست در کارنامه داشت و آخرین مبارزه‌اش را یکم دی در ورزشگاه لومپینی بانکوک برگزار کرد.
او که یکی از موفق‌ترین لژیونرهای ایرانی در شرق آسیا بود با غلبه بر حریفان قدرتمندی از جمله «هیروکی سوزوکی»، «فراری فرتکس»، «رامبولک» و «پونگسوری» نامش را برای همیشه در تاریخ این ورزش ثبت کرد."
sport,"به گزارش ایرنا، رقابت‌های کشتی فرنگی اوپن زاگرب در حالی از فردا (جمعه) آغاز خواهد شد که ۴ فرنگی‌کار کشورمان بر روی تشک خواهند رفت.
در وزن ۶۷ کیلوگرم که ۳۵ نفر حضور دارند، دانیال سهرابی در دور اول به مصاف هاوارد یورگنسن از نروژ می‌رود و در صورت غلبه بر این کشتی‌گیر، در دور دوم با آندرس وتچ از سوئیس کشتی می‌گیرد.
در وزن ۷۷ کیلوگرم که ۴۳ شرکت کننده دارد، امیر عبدی در دور اول با آنتونیو کامنجاسویچ از کرواسی پیکار می‌کند و در صورت گذر از این حریف در دور دوم به مصاف یوری لومادزه از گرجستان می‌رود.

در وزن ۸۷ کیلوگرم که با حضور ۳۵ کشتی‌گیر برگزار می‌شود، علیرضا مهمدی پس از استراحت در دور نخست، در دور دوم با چنگ ویو وانگ از چین کشتی می‌گیرد.

در وزن ۱۳۰ کیلوگرم که ۲۳ نفر شرکت کرده‌اند، فردین هدایتی در دور اول به مصاف لازلو دارابوس از مجارستان می‌رود و در صورت غلبه بر این کشتی‌گیر در دور بعد با ون هائو جیانگ از چین مبارزه خواهد کرد.

نمایندگان کشورمان در اوزان ۷۷ و ۸۷ کیلوگرم فردا جمعه، نماینده وزن ۶۷ کیلوگرم روز شنبه ۲۳ دی و نماینده وزن ۱۳۰ کیلوگرم روز یکشنبه ۲۴ دی ماه به مصاف حریفان خود می‌روند."
sport,"به گزارش خبرنگار ایرنا محمدرضا مظلومی روز پنجشنبه در مجمع سالانه هیات نابینایان و کم‌بینایان استان گلستان اظهار کرد: البته نباید از یاد ببریم که فدراسیون ما مولود این نظام و انقلاب است و مسوولان و دلسوزان تعهدات خوبی را تاکنون اجرایی کرده‌اند.
وی خاطرنشان کرد: شرایط خاص ورزشکاران ما نیازمند امکانات ویژه برای شکوفایی است.
رییس فدراسیون نابینایان و کم‌بینایان با اشاره به اینکه ورزشکاران این رشته نیاز به برخی امکانات ویژه دارند، گفت: امیدواریم برای رفع مشکلات و کمبودهای نابینایان و کم بینایان توجه جدی صورت گیرد.
وی ادامه داد: ورزشکاران این فدراسیون امکانات فیزیکی خاص مورد نیاز دارند تا بتوانند برای شرکت در رقابت‌های مختلف اردوهای خود را برگزار کنند.
بیشتر بخوانید
زرینه‌ای از سرزمین آفتاب تابان؛ سهم سه گلستانی‌ از پارالمپیک توکیو
رئیس فدراسیون: استعدادها و مشکلات ورزشی نابینایان و کم‌بینایان دیده شود
رییس هیات انجمن‌های ورزشی گلستان انتخاب شد
اردوی دوومیدانی‌کاران پارالمپیکی در بندرترکمن به پایان رسید
کادر فنی تیم ملی جودو بزرگسالان معرفی شد
نفرات برتر پیکارهای جودو دختران نوجوان فارس مشخص  شدند
وی با ابراز شرمندگی از اینکه خود به عنوان یک جانباز و معلول نابینا نتوانسته امکانات لازم را فراهم کند، اضافه کرد: در کل کشور تنها در ۱۲ استان، سالن‌های اختصاصی نابینایان داریم و در استان‌هایی که فاقد سالن اختصاصی هستند تلاش داریم تا با همت دولت این اماکن افزایش یابد.
رییس فدراسیون نابینایان و کم بینایان گفت: چون سالن اختصاصی در برخی استان‌ها نداریم برای همین زمان نامناسب مانند هشت صبح یا ۱۲ ظهر را به ورزشکاران ما می‌دهند، در صورتی که ورزشکاران ما دانشجو، دانش‌آموز یا شاغل هستند و عملا نمی‌توانند در چنین وقت‌هایی تمرین کنند.
مظلومی بیان کرد: ورزشکاران ما که تا پیش از این براساس تصور نادرست و اشتباه آنها را سر بار جامعه می‌دانستند ولی با همت، تلاش خستگی‌ناپذیری که در بین آنها سراغ داریم با کمی توجه و حمایت می‌توانند در مسابقات مختلف، پرچم نظام مقدس جمهوری اسلامی را در میادین آسیایی، جهانی و رقابت‌های بین‌المللی باافتخار بالا ببرند.
وی اظهار کرد: ورزشکاران ما در قالب ۵۷ ورزشکار در ۶ رشته در بازی‌های پاراآسیایی هانگژو شرکت کردند و در شطرنج، جودو و دوومیدانی در مجموع ۱۴ طلا در کنار ۱۶ نقره و نیز ۱۴ برنز در سایر رشته‌ها به دست آوردند.
وی تصریح کرد: در فوتبال پنج نفره با وجود نداشتن زمین اختصاصی در هانگژو مدال نقره و تیم گلبال ایران نیز مدال برنز کسب کرد.
رییس فدراسیون نابینایان و کم بینایان گفت: برای بازی‌های پارالمپیک ۲۰۲۴ پاریس (فرانسه) در سه وزن جودو به همراه هفت دوومیدانی کار در کنار تیم ملی گلبال موفق به کسب سهمیه شدیم.
مظلومی افزود: در مسابقات آتی انتخابی و با کسب سه سهمیه امیدوار به افزایش ورزشکاران دوومیدانی‌کار هستیم.
وی یادآور شد: تیم گلبال هم بعد از بازی‌های آسیایی هانگژو بار دیگر به چین اعزام و موفق به کسب سهمیه پارالمپیک ۲۰۲۴ پاریس شد.
وی ادامه داد: در پارالمپیک توکیو هشت ورزشکار ایران، چهار طلا و ۲ نقره کسب کردند و امیدواریم بتوانیم بار دیگر نتایج توکیو را تکرار کنیم.
در این جلسه مدیرکل ورزش و جوانان گلستان‌ و همچنین رییس هیات نابینایان و کم بینایان به ترتیب ضمن ارائه گزارش عملکرد وررشی و مالی و ارائه تقویم پیشنهادی سال جاری، خواستار کمک‌های نرم‌افزاری و سخت افزاری بیشتر شدند."
sport,"به گزارش ایرنا، مرحله یک چهارم نهایی رقابت‌های جام حذفی ایتالیا (کوپا ایتالیا) شب گذشته (چهارشنبه) با شکست ۲ بر یک تیم اول شهر میلان پیگیری شد. تیم آث میلان که در این مرحله میزبان تیم آتالانتا بود در واپسین دقایق نیمه‌ نخست به گل رسید اما برتری آنان تنها ۲ دقیقه دوام داشت و میهمان این بازی در دومین دقیقه از وقت‌های تلف شده، کار را به تساوی کشاند.
گل نخست این بازی توسط رافائل لیائو در دقیقه ۴۵ وارد دروازه آتالانتا شد اما تئون کوپمینرس ۲ دقیقه بعد موفق شد گل تساوی را وارد دروازه یکی از پرافتخارترین تیم‌های قاره سبز کند.
در نیمه دوم این بازی تیم میهمان صاحب یک ضربه پنالتی شد که کوپمینرس در دقیقه ۵۹ آن را وارد دروازه تیم میلان کرد. پس از پایان این دیدار تیم میلان از دور مسابقات جام حذفی فوتبال ایتالیا کنار رفت و تیم آتالانتا نیز با صعود به مرحله نیمه‌نهایی این رقابت‌ها حریف تیم فوتبال فیورنتینا شد.
میلان که هفت عنوان قهرمانی لیگ قهرمانان اروپا را در کارنامه دارد اکنون در فوتبال ایتالیا و اروپا شرایط مناسبی تجربه نمی‌کند. شاگردان پیولی در مرحله گروهی لیگ قهرمانان اروپا حذف شدند و در جدول لیگ فوتبال ایتالیا (سری A) نیز با ۳۹ امتیاز پائین‌تر از اینتر و یونتووس قرار گرفتند."
sport,"به گزارش ایرنا، رقابت‌های بین المللی کشتی اوپن زاگرب روزهای ۲۰ لغایت ۲۴ دی ماه در کشور کرواسی برگزار می‌شود. این مسابقات نخستین تورنمنت بین‌المللی و رنکینگ‌دار اتحادیه جهانی کشتی در سال ۲۰۲۴ به شمار می‌رود و بنا به اعلام فدراسیون، بخشی از چرخه انتخابی تیم ملی کشتی است. در این تورنمنت ممکن است نفرات اصلی برخی از اوزان المپیکی برای حضور در پاریس انتخاب شوند.

اسامی تیم منتخب کشتی فرنگی کشورمان اعزامی به این مسابقات به شرح زیر است:
۶۷ کیلوگرم : دانیال سهرابی
۷۷ کیلوگرم : امیر عبدی
۸۷ کیلوگرم : علیرضا مهمدی
۱۳۰ کیلوگرم : فردین هدایتی
سرمربی: حسن رنگرز
مربی : مهرداد کاظمی

برنامه مسابقات کشتی فرنگی به شرح زیر است:
جمعه ۲۲ دی ماه: رقابت های اوزان ۷۷ و ۸۷ کیلوگرم کشتی فرنگی
شنبه ۲۳ دی ماه: رقابت های اوزان ۶۳ و ۶۷ کیلوگرم کشتی فرنگی
یکشنبه ۲۴ دی ماه: رقابت های اوزان ۵۵، ۶۰، ۷۲، ۸۲، ۹۷ و ۱۳۰ کیلوگرم کشتی فرنگی

مسابقات مقدماتی از ساعت ۱۲:۳۰ و رقابت‌های فینال و رده بندی از ساعت ۲۰:۳۰ به وقت ایران برگزار می شود."
sport,"به گزارش ایرنا، کمیته انضباطی فدراسیون فوتبال آرای خود را درباره سه پرونده مطروحه صادر کرد. آرای صادره به شرح زیر است:
*دیدار دو تیم سپاهان و آلومینیوم اراک در تاریخ ۳ دی ماه برگزار شد و از سوی باشگاه سپاهان تخلفاتی مبنی بر سوءرفتار تیمی صورت گرفت و این باشگاه به پرداخت مبلغ ۲۰۰ میلیون ریال جریمه نقدی محکوم شد. همچنین هوگو میگوئل پریرا، مربی سپاهان به دلیل بد رفتاری در قبام مقام رسمی مسابقه (داور) به پرداخت مبلغ ۵۰۰ میلیون ریال جریمه نقدی و یک جلسه محرومیت که به مدت شش ماه تعلیق می گردد، محکوم شد.
*بازی دو تیم گل گهر سیرجان و استقلال تهران در ورزشگاه شهید سلیمانی برگزار و شد و تیم گل گهر سیرجان به دلیل پرتاب بطری آب به سمت تیم مقابل از سوی تماشاگران منتسب به پرداخت مبلغ یک میلیارد ریال جریمه نقدی محکوم شد.
*مسابقه دو تیم فولاد خوزستان و استقلال تهران از هفته ۱۲ لیگ برتر در ورزشگاه فولاد شهر برگزار شد و تخلفاتی از سوی هر دو تیم صورت گرفت و کمیته انضباطی رای خود را در این دیدار به شرح زیر اعلام کرد:
-باشگاه فولاد خوزستان بخاطر سوءرفتار تیمی ناشی از ۶ اخطار و پرتاب بطری و اشیاء به داخل زمین و توهین به مقام رسمی از سوی تماشاگران منتسب به پرداخت مبلغ یک میلیارد ریال جریمه نقدی و در صورت قطعیت محکومیت یک جلسه، محرومیت تعلیقی تماشاگران موضوع دادنامه مورخ ۴ مهرماه نیز اجرا خواهد شد.
-علیرضا ابراهیمی، مدیر رسانه فولاد خوزستان به دلیل بد رفتاری در قبال مقام رسمی مسابقه به یک جلسه محرومیت از حضور در ورزشگاه و پرداخت مبلغ ۲۶۰ میلیون ریال جریمه نقدی محکوم شد.
-نادر غبیشاوری، مربی تیم فولاد خوزستان به دلیل بد رفتاری در قبال مقام رسمی مسابقه به دو جلسه محرومیت با احتساب محرومیت ناشی از دستور موقت که یک جلسه آن نیز به مدت شش ماه تعلیق می گردد و پرداخت مبلغ ۴۰۰ میلیون ریال جریمه نقدی محکوم شد.
-باشگاه استقلال به دلیل پرتاب بطری توسط تماشاگران منتسب به پرداخت مبلغ ۵۱۰ میلیون ریال جریمه نقدی محکوم شد.
-مهدی هاشمی نسب، مربی تیم استقلال به دلیل بد رفتاری در قبال مقام رسمی مسابقه به دو جلسه محرومیت که یک جلسه آن به مدت شش ماه تعلیق می گردد و پرداخت مبلغ ۲۶۰ میلیون ریال جریمه نقدی محکوم شد."
sport,"به گزارش ایرنا، محمدعلی گرایی کاپیتان تیم ملی کشتی فرنگی ایران به دلیل حواشی مسابقات جهانی صربستان، در حالت تعلیق به سر می‌برد و گمانه‌زنی‌هایی در مورد غیبت قطعی وی در المپیک ۲۰۲۴ توکیو بیش از پیش افزایش پیدا کرده است. گرایی در حاشیه مسابقه محمدرضا گرایی با حریف ژاپنی، بطری آب معدنی را به روی تشک پرتاب کرد و همین موضوع باعث شد تا کشتی رضا با حریف ژاپنی برای مدتی به تعویق بیفتد. تنفس گرفتن برای پیشگیری از شکست برادر برای محمدعلی هزینه زیادی داشت تا جایی که اتحادیه جهانی کشتی کاپیتان ایران را به صورت موقت تعلیق کند تا به این پرونده وی رسیدگی کند.
هر چند که هنوز رای نهایی برای محرومیت گرایی از سوی اتحادیه جهانی کشتی صادر نشده است اما تایید این رای موجب خواهد شد تا کاپیتان کشتی فرنگی وداع تلخی با دنیای قهرمانی پیش از المپیک ۲۰۲۴ پاریس داشته باشد.
پیش از این تعلیق حسن رنگرز در گفت‌وگو با خبرنگار ایرنا در خصوص احتمال خداحافظی کاپیتان از دنیای قهرمانی در سال ۲۰۲۴ میلادی گفت: کار محمدعلی در وزن ۷۷ کیلوگرم راحت نیست. این وزن یکی از شلوغ‌ترین اوزان المپیکی به شمار می‌رود و ۱۰ مدعی دارد که یکی از این مدعیان محمدعلی گرایی است.برای موفقیت علی گرایی به دنبال طراحی یک برنامه کارشناسی شده هستیم تا وی بتواند با یک مدال المپیکی از دنیای ورزش خداحافظی کند زیرا جای این مدال در کارنامه وی خالی است.
بیشتر بخوانید
وزیر ورزش با رئیس اتحادیه جهانی کشتی دیدار می‌کند
دبیر برای دیدار با لالوویچ به صربستان رفت
حضور برادران گرایی در مراسم خداحافظی اسطوره کشتی آلمان
بازدید وزیر ورزش از «خانه فوتبال» صربستان؛ پیشنهاد حضور تیم ملی ایران در بلگراد
رنگرز: در انتخابی کشتی فرنگی به دنبال عدالت بودیم
دفاعیه جدید فدراسیون کشتی برای کاهش محرومیت خالق سنجاب‌پرنده
پرتاب بطری میراث ماندگار کاپیتان برای کشتی فرنگی
تعلل در صدور رای نهایی محمدعلی گرایی موجب شده تا علیرضا دبیر و فدراسیون‌ نشین‌ها به دنبال رایزنی برای کاهش این محرومیت باشند. دبیر که به همراه گوش‌شکسته‌ها به مسابقات اوپن کرواسی رفته است به احتمال زیاد با نناد لالوویچ رئیس اتحادیه جهانی کشتی دیدار خواهد کرد و یکی از محورهای این دیدار نیز بحث محرومیت محمدعلی گرایی است. دبیر با توجه به ارتباط خوبی که با لالوویچ دارد در سال ۲۰۲۳ توانسته بود زمینه را برای بخشش مرحومیت سجاد غلامی را فراهم کند.
غلامی در جریان مسابقات امیدهای کشتی جهان به خاطر ضعف بدنی دیسکالیفه و محروم شد اما بعد از دیدار رئیس فدراسیون کشتی ایران با لالوویچ محرومیت وی بخشیده شد.
امید برای بخشش محمدعلی گرایی زمانی افزایش پیدا می کند که کیومرث هاشمی وزیر ورزش و جوانان در بدو ورود به بلگراد اعلام کرد که قصد دارد به همراه دبیر در صربستان با رئیس اتحادیه جهانی کشتی دیدار کند. یکی از مباحث احتمالی دیدار هاشمی و دبیر با نناد لالوویچ به احتمال کاهش میزان محرومیت گرایی یا تبدیل کردن آن به جریمه نقدی است. پیش از این اعلام شده بود که گرایی و فدراسیون کشتی در حال تلاش برای شکستن حکم محرومیت کاپیتان تیم ملی هستند و حتی برای این کار از یک وکیل بین‌المللی استخدام کردند."
sport,"به گزارش ایرنا، کیومرث هاشمی وزیر ورزش و جوانان که امروز (جمعه) به بلگراد سفر کرده است، عصر امروز با زوران گاییج وزیر ورزش صربستان و سرمربی سابق تیم ملی والیبال ایران دیدار کرد.
پس از این دیدار و مذاکرات وزرای ورزش ایران و صربستان، تفاهم‌نامه همکاری دو کشور میان هاشمی و گاییج به امضا رسید.
بیشتر بخوانید
بازدید وزیر ورزش از «خانه فوتبال» صربستان؛ پیشنهاد حضور تیم ملی ایران در بلگراد
بورسیه دانشجویان رشته تربیت بدنی در دانشکده صربستان
وزیر ورزش با رئیس اتحادیه جهانی کشتی دیدار می‌کند
وزیر ورزش و جوانان فردا به صربستان می‌رود/ امضای تفاهم‌نامه ایران و صربستان در بلگراد
دبیر به همراه وزیر ورزش با لالوویچ دیدار کرد
پیشنهاد هاشمی مبنی بر تشکیل کمیته تخصصی اجرای تفاهم‌نامه همکاری ایران و صربستان
تبادل مربیان، برگزاری اردوهای مشترک، برگزاری دیدارهای دوستانه، دانش‌افزایی مربیان، طب ورزشی، تبادلات علمی در حوزه ورزش، توسعه ورزش زورخانه‌ای و... بخش‌هایی از تفاهم‌نامه همکاری دو کشور را تشکیل می‌دهد.
هاشمی صبح امروز از «مرکز فوتبال» بلگراد بازدید کرده بود. دیدار با رییس اتحادیه جهانی کشتی و همچنین رییس کمیته ملی المپیک صربستان، بازدید از باشگاه ستاره سرخ از دیگر برنامه‌های سفر هاشمی به صربستان است."
sport,"به گزارش ایرنا، مرحله نیمه‌نهایی جام اتحادیه فوتبال انگلیس شب گذشته (چهارشنبه) با پیروزی شاگردان یورگن کلوپ به پایان رسید. لیورپول در این مرحله در حالی میزبان تیم فوتبال فولام بود که نیمه نخست را با شکست یک بر صفر به رختکن رفت. تک گل فولام در دقیقه ۱۹ توسط ویلیان به ثمر رسید اما این پایان کار برای شاگردان کلوپ نبود.
در نیمه دوم این بازی مربی با تجربه قرمزهای آنفیلد با ۲ تعویض طلایی یک کامبک درخشان را رقم زد و موفق شد در سه دقیقه ورق بازی را به نفع خود برگرداند.
وی در نیمه دوم نونیز و خاکپو را به زمین فرستاد تا این ۲ بازیکن به فرشته نجات لیورپول تبدیل شوند. داروین نونیز دقایقی بعد از ورود به بازی با یک پاس دقیق زمینه ساز گل تساوی لیورپول شد و خاکپو نیز در دقیقه ۷۱ گل برتری قرمزها را به ثمر رساند. گل نخست لیورپول در برابر فولام در دقیقه ۶۸ توسط کرتیس جونز وارد دروازه تیم فولام شد."
sport,"به گزارش ایرنا، کیومرث هاشمی وزیر ورزش و جوانان ایران صبح امروز (پنج‌شنبه) به منظور امضای تفاهم‌نامه با همتای صرب خود و همچنین بازدید از اماکن ورزشی و اکادمی ورزشی و طب ورزشی این کشور با استقبال معاون وزیر ورزش صربستان وارد بلگراد شدو هاشمی در بدو ورود به صربستان به تشریح برنامه‌های خود در این سفر پرداخت.
یکی از مهمترین برنامه‌های وزیر ورزش و جوانان دیدار با نناد لالوویچ رئیس اتحادیه جهانی کشتی است. هاشمی در این خصوص گفت:با توجه به اهمیت رشته کشتی و برنامه‌هایی که برای المپیک پاریس داریم، تصمیم گرفتم با نناد لالوویچ رییس اتحادیه جهانی کشتی در زادگاه او دیدار و گفت‌وگو کنم. این دیدار هماهنگ شده و علیرضا دبیر رئیس فدراسیون کشتی نیز در آن حضور دارد.
وزیر ورزش و جوانان ادامه: بازدید از مرکز سنجش و پزشکی بلگراد در صربستان در دستور کار قرار گیرد و همچنین از خانه فوتبال صربستان نیز دیدار می‌کنیم. خانه فوتبال صربستان یکی از سه خانه مهم فوتبال اروپا است. همچنین نشستی را با رئیس کمیته ملی صربستان داریم و این دیدارها می‌تواند به تقویت ورزش ایران و صربستان کمک کند.
عضو کابینه دولت سیزدهم در پایان گفت: یکی از مهمترین اهداف ما از این سفر با توجه به روابط سیاسی خوب دو کشور ایران و صربستان امضای تفاهم‌نامه ورزشی بین دو کشور است. برنامه‌هایی که تدارک دیده شده برای این سفر به تقویت روابط دو کشور ایران و صربستان کمک خواهد کرد."
sport,"به گزارش چهارشنبه‌شب ایرنا، محمد دلبری چهارشنبه شب بعد از برگزاری جلسه هیات رئیسه باشگاه پرسپولیس، اظهار داشت: بعد از گزارشی که برای جذب سرمربی و بازیکنان از سوی مدیرعامل داشتیم، اولویت انتخاب سرمربی بود. گزارشی از سفر من و مذاکره با برانکو ارائه شد. در این نشست با برانکو تماس گرفتیم و نماینده‌ای که خودش معرفی کرده است، صحبت‌های قبلی برانکو را تکرار کرد.
وی افزود: برای اینکه هواداران خیالشان راحت باشد، تمامی امور مالیاتی برانکو را آماده کرده‌ایم. قبلا گفته‌ام برانکو به هیچ عنوان مساله زمان و مبلغ را مطرح نکرده است و ما هم این کار را نکردیم. اولویت این مربی مسائل شخصی و خانواده‌اش بود. او خیلی دوست دارد به پرسپولیس بیاید ولی مسائل خانوادگی برایش مهم است.
دلبری ادامه داد: به ما ثابت شده که یحیی گل‌محمدی یکی از بهترین مربیان ایران است، به همین علت باید به سراغ سرمربی خارجی باکیفیت و رزومه‌دار برویم.
وی با بیان اینکه برانکو در خصوص ماجرای مالیاتش گلایه‌ای نداشته است، گفت: این مسائل از طریق برخی افراد گمانه‌زنی شده است و امروز هم تاکید کردیم به کسی که رابط شما بوده است، اعلام کنید که باشگاه قصد شکایت از وی را دارد. برانکو تاکید کرد با هیچ فردی صحبت نکرده است. به دنبال رایزنی برای حضور برانکو هستیم، اما رزومه چند مربی دیگر را بررسی کردیم تا اگر برانکو نیامد با آنها وارد مذاکره شویم.
عضو هیات مدیره پرسپولیس عنوان کرد: برخی رسانه‌ها گمانه‌زنی‌های ذهنی خود را از قول او مطرح کردند. برای اینکه مشکلی به وجود نیاید، مساله مالیات برانکو را حل می‌کنیم و هر کاری لازم باشد انجام می‌دهیم. اگر نظر برانکو منفی باشد، سفر درویش به قطر برای صحبت با این مربی، فایده‌ای ندارد.
وی در مورد انتشار فایل صوتی برانکو نیز توضیح داد: برانکو این فایل صوتی را منتشر کرد چون از قول او عنوان شده بود که شرط هدایت پرسپولیس به مدت ۳ ماه را نمی‌پذیرد. آن فایل صوتی از طریق برانکو به من ارسال شد و من هم در اختیار روابط عمومی باشگاه قرار دادم تا شفاف‌سازی شود. قرار است درویش با دوستان وزارت خارجه و سفارت رایزنی کند که اگر برانکو قبول کرد در خدمت او باشیم وگرنه با گزینه‌های دیگر مذاکره خواهیم کرد.
دلبری در خصوص جذب بازیکن نیز گفت: طبق لیست گل‌محمدی در حال رایزنی با بازیکنان مختلف هستیم."
sport,"به گزارش ایرنا، امروز (چهارشنبه) نیما عالمیان در آخرین دیدار انفرادی خود برابر کوان کیت از هنگ‌کنگ نفر ۱۶۲ رنکینگ جهانی، با نتیجه ۳ بر ۲ تن به شکست داد و از صعود به دور اصلی بازماند.
پیش از او نیز امیرحسین هدایی و نوشاد عالمیان با شکست برابر حریفان از گردونه رقابت‌ها حذف شدند.
در بخش دوبل نیز نیما و نوشاد عالمیان ۳ بر صفر برابر ژاپن شکست خوردند و از این مسابقات کنار رفتند.
مسابقات تنیس روی میز استار کانتندر قطر از ۱۷ دی ماه آغاز شد.
بیشتر بخوانید
تنیس روی میز قطر؛ برد نیما عالمیان برابر پینگ‌پنگ‌باز ژاپن
قارداشی: نوشاد عالمیان در قطر بدشانسی آورد/ امیدوارم نیما انتقام هدایی را بگیرد
قهرمانی ورزشکار آذربایجان شرقی در مسابقات تنیس روی میز ترکیه
قارداشی: نمایندگان شایسته مجلس با حضور حداکثری انتخاب می‌شوند
حضور در مسابقات استارکانتندر و کانتندر قطر اولین رویدادی است که نمایندگان تنیس روی میز ایران در سال جدید میلادی در آن شرکت کردند.
بلافاصله پس از اتمام مسابقات استارکانتندر در دوحه، این شهر میزبان مسابقات کانتندر است. نیما شمس، امیرمهدی کشاوری و مهشید اشتری هم در کنار بردران عالمیان و هدایی و در این رویداد شرکت می کنند."
sport,"به گزارش ایرنا، ملی‌پوشان فوتبال ایران پس از انجام دیدار دوستانه برابر اندونزی، امروز چهارشنبه به ریکاوری پرداختند.
این تمرین در محل اقامت تیم ملی برگزار شد و ملی‌پوشان در دو گروه زیر نظر مربیان تیم ملی تمرین ریکاوری انجام دادند.
پیش از این تمرین، ملی‌پوشان در جلسه ورود تیم ایران به رقابتهای جام ملت‌های آسیا شرکت کردند. در این جلسه نمایندگان AFC اعضای تیم را با جدیدترین قوانین و همچنین مقررات جام ملت‌های آسیا آشنا کردند.
تمرینات تیم ملی فردا با حضور ملی‌پوشان در زمین تمرینی باشگاه الریان دنبال خواهد شد.
گروه‌بندی جام ملت‌های آسیا ۲۰۲۳ قطر به شرح زیر است:
گروه A: قطر، چین، تاجیکستان و لبنان
گروه B: استرالیا، ازبکستان، سوریه و هند
گروه C: ایران، امارات، هنگ‌کنگ و فلسطین
گروه D: ژاپن، اندونزی، عراق و ویتنام
گروه E: کره‌جنوبی، مالزی‌، اردن‌ و بحرین
گروه F: عربستان‌، تایلند، عمان و قرقیزستان
برنامه دیدارهای تیم ملی کشورمان در مرحله گروهی جام ملت‌های آسیا به شرح زیر است (ساعت به وقت ایران):
ایران - فلسطین (۲۴ دی) ورزشگاه اجوکیشن سیتی / ساعت ۲۱
ایران - هنگ‌کنگ (۲۹ دی) ورزشگاه خلیفه / ساعت ۲۱
ایران - امارات (۳ بهمن) ورزشگاه اجوکیشن سیتی / ساعت ۱۸:۳۰"
sport,"به گزارش شامگاه چهارشنبه ایرنا، هفته دوم دور برگشت مسابقات والیبال قهرمانی باشگاه‌های برتر مردان امروز با هفت دیدار پیگیری شد.
در دیدارهای امروز، تیم‌های تیم‌های شهرداری گنبد، پیکان تهران، شهرداری ارومیه، شهداب یزد، مس رفسنجان، چادرملو اردکان و طبیعت در این دیدارها موفق به شکست حریفان خود شدند.
نتایج کامل هفته پانزدهم لیگ برتر مردان به قرار زیر است:
ایفاسرام اردکان ۲ – طبیعت ۳ (۲۱ بر ۲۵، ۲۰ بر ۲۵، ۲۵ بر ۲۲، ۲۷ بر ۲۵ و ۱۵ بر ۱۷)
شهرداری گنبد کاووس ۳ – هورسان رامسر صفر (۲۵ بر ۲۳، ۲۵ بر ۲۳ و ۲۵ بر ۱۷)
مس رفسنجان ۳ – نیان الکترونیک خراسان ۲ (۱۸ بر ۲۵، ۲۵ بر ۱۹، ۱۹ بر ۲۵، ۲۵ بر ۲۲ و ۱۵ بر ۸ )
فولاد سیرجان ایرانیان یک – شهرداری ارومیه ۳ (۲۵ بر ۱۹، ۲۱ بر ۲۵، ۲۳ بر ۲۵ و ۲۳ بر ۲۵)
پاس گرگان یک – شهداب یزد ۳ (۱۶ بر ۲۵، ۲۵ بر ۱۹، ۲۲ بر ۲۵ و ۲۴ بر ۲۶)
گیتی‌پسند اصفهان یک – چادرملو اردکان ۳ (۲۵ بر ۲۳، ۲۲ بر ۲۵، ۲۳ بر ۲۵ و ۱۹ بر ۲۵)
سایپا تهران یک – پیکان تهران ۳ (۲۵ بر ۱۷، ۱۸ بر ۲۵، ۱۵ بر ۲۵ و ۲۲ بر ۲۵)
در پایان هفته پانزدهم، فولاد سیرجان ایرانیان با ۱۳ برد و ۳۸ امتیاز همچنان صدرنشین است. تیم شهداب در پایان این هفته صعود سه پله‌ای داشت و با ۹برد و ۲۸ امتیاز از جایگاه پنجم به رتبه دوم جدول رفت. ایفاسرام ایرانیان هم با ۹ برد و ۲۶ امتیاز در رده سوم قرار گرفت."
sport,"به گزارش ایرنا، رقابت‌های گرندپری تونس از ۲۲ تا ۲۴ دی در سالن چندمنظوره راداس برگزار می‌شود و قرار است علی پاکدامن و محمد رهبری در اسلحه سابر به میدان بروند.
در این مسابقات ۲۶۵ شمشیرباز از ۴۰ کشور به مصاف هم خواهند رفت، بر همین اساس نمایندگان ایران شامگاه چهارشنبه عازم این کشور می‌شوند. امتیاز رقابت‌های گرندپری تونس در رنکینگ المپیکی شمشیربازان شرکت کننده تاثیرگذار است و از این جهت اهمیت بالایی دارد.
در حال حاضر علی پاکدامن در رده هشتم رده‌بندی فدراسیون جهانی شمشیربازی است و محمد رهبری هم در این رده‌بندی صاحب جایگاه سی‌وسوم است."
sport,"به گزارش ایرنا، محمدحسن تقی‌زاده مدیر کل امور بین‌الملل وزارت ورزش و جوانان در گفت‌وگویی اظهار کرد: در راستای توسعه دیپلماسی ورزشی، وزیر ورزش و جوانان به دعوت همتای صربستانی خود فردا پنج‌شنبه به کشور سفر خواهد کرد.
وی در مورد اهداف این سفر گفت: در این سفر وزیر ورزش و جوانان ضمن دیدار و رایزنی با وزیر ورزش و جوانان صربستان، امضای تفاهم‌نامه همکاری ورزشی دو کشور را در دستور کار دارد. بازدید از مراکز علمی و زیر ساخت‌های ورزشی صربستان نیز در برنامه سفر وزیر ورزش و جوانان کشورمان پیش‌بینی شده است.
تقی‌زاده افزود: همکاری ورزشی ایران و صربستان از این حیث حائز اهمیت است که در مواردی که این همکاری شکل گرفته شاهد دستاوردهای درخشانی برای ورزشکاران کشورمان بوده‌ایم. بی‌شک می‌توان یکی از دلایل پیشرفت و نتایج تیم‌های ملی کشورمان از جمله والیبال و واترپولو را نتیجه استفاده از دانش روز مربیان صربستانی قلمداد کرد. با توجه به روابط خوب و توانایی‌های ورزشی دو کشور، قطعا امضای این تفاهم‌نامه باعث همکاری‌های بیش از پیش دو کشور در حوزه ورزش خواهد شد."
sport,"به گزارش ایرنا، رقابت‌های تیراندازی قهرمانی آسیا ۱۸ دی در جاکارتای اندوزی آغاز و تا شنبه، ۲۲ دی ماه ادامه خواهد داشت. جواد فروغی، امیر جوهری‌خو، سجاد پورحسینی، هانیه رستمیان و گلنوش سبقت الهی در تپانچه و الهه احمدی، نجمه خدمتی، فاطمه کرم‌زاده، فاطمه امینی، یلدا سلیمانی، پوریا نوروزیان، مهیار صداقت و امیر محمدنکونام در بخش تفنگ نمایندگان کشورمان در این مسابقات هستند.
امروز (چهارشنبه) در پایان فینال تفنگ ۱۰ متر بانوان در مسابقات قهرمانی آسیا در جاکارتای اندونزی، فاطمه امینی که به‌ عنوان نفر هفتم راهی فینال شده بود، با ایستادن در رده ششم، سهمیه المپیک پاریس را کسب کرد.
تیرانداز ویتنامی نیز همراه امینی دیگر سهمیه توزیع شده در این بخش را از آن خود کرد.
تیم ملی تپانچه ایران با ترکیب سجاد پورحسینی، جواد فروغی و امیر جوهری‌خوبه نشان نقره مسابقات قهرمانی آسیا دست یافت. پیش از تیم میکس تفنگ کشورمان در دومین روز از مسابقات قهرمانی آسیا و توزیع سهمیه المپیک در اندونزی با ترکیب یلدا سلیمانی و پوریا نوروزیان موفق به کسب مدال برنز این رقابت‌ها شد و تیم دوم میکس تفنگ با ترکیب فاطمه کرمزاده و امیرمحمد نکونام در رده نهم قرار گرفت.
تیراندازی ایران پیش از این دو سهمیه المپیک پاریس را کسب کرده‌ است. هانیه رستمیان در ماده تپانچه ۲۵ متر و شرمینه چهل‌امیرانی در تفنگ ۱۰ متر صاحب سهمیه المپیک پاریس شده‌اند.
پیش از این ۷ سهمیه در کشتی (‌۴ سهمیه فرنگی در اوزان ۶۰، ۶۷ و ۹۷ و ۱۳۰) و (۳ سهمیه آزاد در ازوان ۶۵، ۸۶ و ۱۲۵)، ۲ سهمیه در تکواندو (ناهید کیانی و مهران برخورداری)، ۲ سهمیه در تیراندازی و یک سهمیه در دوچرخه‌سواری جاده کسب شده بود."
sport,"به گزارش ایرنا، تیم فوتبال صنعت نفت آبادان در نیم‌فصل نخست لیگ برتر فوتبال ایران نتیجه چشمگیری را کسب نکرد و با کسب ۱۱ امتیاز از ۱۵ بازی در جایگاه چهاردهم جدول رده‌بندی این لیگ قرار گرفت. در نیم فصل نخست لیگ عبدالله ویسی سرمربی برزیل ایران بود اما به خاطر نتایج ضعیف به صورت توافقی از این تیم جدا شد.
با رفتن ویسی،‌ گمانه زنی در خصوص جانشین گواردیولای فوتبال ایران شروع شد. در نهایت با اعلام باشگاه صنعت نفت وینفرد شفر رسما به عنوان نفر نخست کادر فنی این تیم انتخاب شد.
شفر سابقه حضور در لیگ برتر فوتبال ایران را در کارنامه دارد. او با تیم استقلال به قهرمانی جام حذفی و نایب قهرمانی لیگ برتر فوتبال رسید. شفر همچنین سابقه هدایت تیم‌های بزرگی مانند العین امارات و تیم‌های ملی کامرون و جامائیکا را در کارنامه دارد."
sport,"به گزارش ایرنا، مسابقات پنج وزن نخست کشتی آزاد اُوپن کرواسی روز گذشته در شهر زاگرب برگزار و نمایندگان ایران به ۲ نشان نقره و یک برنز رسیدند. هادی وفایی‌پور نیز به خاطر سر وزن نرسیدن نتوانست در این پیکارها به روی تشک برود. در وزن ۶۵ کیلوگرم رحمان عموزاد و عباس ایراهیم‌زاده نماینده ایران بودند که عموزاد با غلبه بر قهرمان کشور به فینال رقابت‌ها رسید اما در برابر وازگن توانیان ارمنی کشتی نگرفت و به مدال نقره بسنده کرد. در دیدار رده‌بندی این وزن ابراهیم‌زاده با غلبه بر عبدالله تپراک ترکیه‌ای به نشان برنز دست پیدا کرد.
هر چند که برخی از کارشناسان بُرد عموزاد را در برابر ابراهیم‌زاده به معنای حضور قطعی او در المپیک قلمداد می کنند اما واقعیت آن است که رحمان تنها مجوز حضور در مسابقات قهرمانی آسیا را کسب کرده و در صورت رسیدن به سکوی مدالی‌ آن رقابت‌ها مسافر پاری خواهد شد.
در وزن ۷۴ کیلوگرم نیز حسین ابوذری و یونس امامی نماینده ایران بودند. امامی که با کسب نشان طلای بازی‌های آسیایی از قهرمانی کشور معاف بود در نخستین مرحله چرخه انتخابی تیم ملی باخت تا کار وی به اما و اگر کشیده شود. امامی در مرحله یک‌چهارم نهایی مسابقات کشتی اوپن زاگرب با نتیجه چهار بر چهار قافیه را به ابوذری واگذار کرد. ابوذری که عنوان قهرمانی ایران را در کارنامه دارد به فینال مسابقات این وزن رسید اما در برابر جیسون نولف آمریکایی حرفی برای گفتن نداشت.
بنا به چرخه انتخابی تیم ملی در وزن ۷۴ کیلوگرم نفر اول قهرمانی کشور به همراه یونس امامی به یک تورنمنت بین‌المللی اعزام و با توجه به نتایج و عملکرد فنی، کادر فنی نفر اعزامی به رقابت‌های قهرمانی آسیا و کسب سهمیه المپیک را مشخص خواهد کرد. براساس این بند چرخه انتخابی تیم ملی و نتایج امامی در پیکارهای اوپن کرواسی، اکنون این احتمال وجود دارد که کادر فنی ابوذری را به مسابقات قهرمانی آسیا اعزام کند. همچنین ابوذری می‌تواند نماینده ایران در مسابقات گزینشی المپیک در قاره کهن باشد. اما ابوذری با کسب مدال آسیایی و سهمیه المپیک مسافر پاریس نخواهد شد بلکه باید در مرحله نهایی چرخه انتخابی تیم ملی به همراه امامی در یک تورنمنت بین‌المللی یا انتخابی داخلی شرکت کند.
بیشتر بخوانید
سورپرایز ایران برای کشتی جهان؛ گلادیاتور در زاگرب
کدام آزادکار در کرواسی المپیکی می‌شود؟
شگفتی‌سازی آزادکار ایرانی در زاگرب/ برانکو برگ سبز مالیاتی خواست
رویای پاریس در زاگرب؛ گوش‌شکسته‌ها چگونه مسافر المپیک می‌شوند؟
کشتی آزاد اوپن زاگرب؛ نخودی نخستین طلا را بر گردن آویخت
ریزش‌ها و رویش‌های کشتی آزاد در زاگرب
در صورتی که امامی نماینده ایران در مسابقات قهرمانی آسیا و گزینشی المپیک بود و مدال طلا و سهمیه را کسب کند او به صورت اتوماتیک راهی پاریس خواهد شد.
حال باید دید که کادر فنی چه واکنشی به شکست امامی خواهند داشت و آیا ریسک اعزام حسین ابوذری را به رقابت‌های قهرمانی قاره کهن را به جان می‌خرند. ابوذری فروردین‌ماه سال جاری نماینده ایران در مسابقات قهرمانی آسیا بود اما در مرحله یک چهارم نهایی مقابل ماگومدرسول اصلویف از بحرین نتیجه ۵ بر ۳ مغلوب شد و به عنوانی بهتر از هشتم نرسید. ابوذری همچنین در برخورد نخست با ستارگان کشتی آزاد آمریکایی حرفی برای گفتن نداشت و نولف آمریکایی ۱۰ امتیاز متوالی را از وی گرفت. شیوه مبارزه قهرمان کشور در برابر یکی از آزادکاران آمریکا نشان از بی تجربگی ابوذری دارد.
در وزن ۷۴ کیلوگرم کایل دیک ملی‌پوش اصلی آمریکات به شمار می‌رود که به رقابت‌های اوپن زاگرب اعزام نشده بود.
در وزن ۸۶ کیلوگرم نیز همه منتظر کاپیتان کشتی ایران هستند. در این وزن هادی وفایی‌پور به رقابت‌های اوپن زاگرب اعزام شد اما با بدشانسی نتوانست در یک آوردگاه بزرگ جهانی قدرتنمایی کند. همچنین در این وزن علی سوادکوهی نایب قهرمان کشور حضور دارد و به احتمال زیاد مراحل نهایی چرخه انتخابی تیم ملی را طی خواهد کرد. بنا به شنیده‌ها وفایی‌پور گزینه اصلی کادر فنی برای حضور در رقابت‌های قهرمانی آسیا به شمار می‌رود و در صورت کسب نشان طلای آن پیکارها برای دوبنده تیم ملی با حسن یزدانی رقابت خواهد کرد."
sport,"به گزارش ایرنا، در سانحه رانندگی و واژگونی خودرو تیبا در ورودی شهر بم (دوراهی باغچمک)، ملیکا محمدی جان خود را از دست داد و زهرا خواجوی و بهناز طاهرخانی مصدوم شدند.
این حادثه بامداد روز یکشنبه سوم دی در پنج کیلومتری شهر بم رخ داد. ملیکا محمدی ۲۳ ساله هافبک تیم فوتبال خاتون بم و عضو تیم ملی فوتبال بانوان کشورمان در این حادثه جان باخت.
مریم منظمی روز چهارشنبه در گفت‌وگو با ایرنا درباره آخرین وضعیت بهناز طاهرخانی و زهرا خواجوی در سانحه تصادف، اظهار داشت: در این سانحه با تشخیص اولیه پزشک زهرا خواجوی دچار شکستگی لگن، یکی از مهره‌های کمر و مچ دست شده بود. با تشخیص پزشک متخصص بم بهناز طاهرخانی نیز دچار خونریزی مغزی، شکستگی استخوان کتف و یک مهره گردن شده بود.
وی افزود: در آن زمان تشخیص داده شد که این دو بازیکن نیازی به عمل جراحی ندارند و به مرور زمان بهبود می‌یابند. برای بهناز یک گردنبند گذاشتند و دستش را فیکس کردند و با استراحت و دارو آسیب‌دیدگی وی برطرف می‌شود. سیدالحسینی رئیس کمیته پزشکی فدراسیون فوتبال در همان روزهای اول که در بم بودم با دکترهای این شهر هم نظر بود و ما از نظر تشخیص جراحت مشکلی نداشتیم.
نایب رئیس بانوان فدراسیون فوتبال عنوان کرد: خواجوی هم از بیمارستان مرخص شده و او را به تهران آوردیم و چند روز زیر نظر فدراسیون به او اسکان دادیم. از سوی کمیته پزشکی، دکتر رازی او را معاینه کرد و تشخیص داد که خواجوی با استراحت و فیزیوتراپی خوب می‌شود.
بیشتر بخوانید
مراسم تشییع پیکر ملیکا محمدی در ورزشگاه آزادی برگزار شد + فیلم
وضعیت ۲ فوتبالیست ملی‌پوش خاتون بم رو به بهبود است
بازگشت ملی پوش فوتبال بانوان به میادین ورزشی در هاله‌ای از ابهام
معاون وزیر ورزش: بهناز طاهرخانی فوتبالیست ملی پوش هوشیاری کامل دارد
ملی پوش فوتبال بانوان ایران در سانحه رانندگی جان باخت
وی ادامه داد: خواجوی در همدان شهر خودش فزیوتراپی انجام می‌دهد و چند روز گذشته با او صحبت کردم و از اوضاعش پرسیدم و گفت که در حال انجام فیزیوتراپی است و حالش و زخم‌های کمرش خیلی بهتر شده است و از نظر روحی هم خوب بود. بهناز هم پس از چند روز ار مرخص شدن خواجوی، مرخص شد و پزشک تاکید کرد که حتما به منزل برود. او نیاز به مراقبت‌های بعدی نداشت و الان در قزوین زیر نظر خانواده است.
منظمی گفت: دیروز با بهناز صحبت کردم. هر چند هنوز گوشی همراهش را به او ندادند و در جریان درگذشت ملیکا محمدی نیست. روحیه بهناز خوب بود و بدن آماده‌ای داشت. دوست داشتم به او سر بزنم اما همه ترجیح دادیم تا تلفنی احوال او را بپرسیم. باید روانشناس تشخیص دهد که چه زمانی او را از مرگ ملیکا باخبر کنیم. شرایط این دو ملی‌پوش رو به بهبودی است و با گذشت زمان هم بهتر می‌شوند و مجدد به زندگی ورزشی بازمی‌گردند. باید از زحمات سیدالحسینی و فهیمی پور رئیس دپارتمان پزشکی و هیات فوتبال استان قزوین در این مدت تشکر کنم."
sport,"محمدحسین رحمانی پنجشنبه در گفت‌وگو با خبرنگار ایرنا اظهار کرد: پس از استعفا عبدالله ویسی، اعضای هیات مدیره برای هدایت تیم فوتبال صنعت‌نفت چندین گزینه را مورد بررسی قرار دادند.
وی افزود: پس از بررسی گزینه‌های مختلف وینفر شفر بعنوان سرمربی انتخاب شد تا هدایت تیم در نیم فصل دوم را بر عهده بگیرد.
مدیرعامل موسسه فرهنگی ورزشی صنعت‌نفت آبادان گفت: شفر از مربیان باتجربه به شمار می‌رود که شناخت لازم از فوتبال ایران را دارد.
رحمانی ببان کرد: این مربی بزودی وارد ایران خواهد شد تا تمرینات تیم را در تعطیلی لیگ زیر نظر بگیرد.
این مربی که بازیکنان بزرگی همچون الیور کان، توماس هسلر، ساموئل اتوئو، نووتنی و مهمت شول را به دنیای فوتبال معرفی کرده است، نایب قهرمانی جام حذفی آلمان و جام اینترتوتو را با کارلسروهه، قهرمانی جام ملت‌های آفریقا و نایب قهرمانی جام کنفدارسیون‌ها با کامرون، نایب قهرمانی جنوب شرق آسیا با تایلند و نایب قهرمانی جام کونکاکاف با تیم ملی جاماییکا را در کارنامه افتخارات خود دارد.
شفر موفق به قهرمانی در جام پادشاهی امارات، امارات کاپ و سوپرکاپ این کشور به همراه العین نیز شده است.
وی در بین محدود مربیانی قرار دارد که بیش از ۱۰۰ مربیگری بازی ملی را تجربه کرده است.
شفر همچنین سابقه قهرمانی با تیم استقلال تهران در جام حذفی ایران را دارد."
sport,"به گزارش ایرنا، ۱۱ آذرماه بود که تغییرات اساسی در راس کادرفنی تیم ملی کشتی آزاد رخ داد و در نهایت تصمیم بر آن شد تا مسئولیت سه ساله پژمان درستکار در تیم ملی کشتی آزاد به پایان برسد و محسن کاوه سرمربی تیم جوانان به‌عنوان سرمربی تیم ملی معرفی شود. این تصمیم در حالی گرفته شد که به اذعان برخی کارشناسان این تغییر و تحولات چند ماه مانده به المپیک مسئولیت و بار زیادی را بر دوش سرمربی جدید تحمیل خواهد کرد. با این وجود کاوه در نخستین اقدام خود تغییراتی در بدنه کادرفنی به‌وجود آورد تا بتواند بهترین عملکرد را در پاریس برای تیم ملی رقم بزند.
اولین حضور میدانی کاوه در تیم ملی به رقابت‌های کشتی آزاد بزرگسالان قهرمانی کشور در ساری برمی‌گردد که استارت مرحله اول چرخه انتخابی تیم ملی هم بود. پس از آن آزادکاران منتخب از ۲۷ آذرماه به اردوی تیم ملی فراخوانده شدند.
بیشتر بخوانید
تیم منتخب کشتی آزاد راهی کرواسی شد
روادید مارادونای کشتی به زاگرب صادر نشد/ احتمال حضور غول‌کش در یاریگین
تیم منتخب کشتی فرنگی راهی کرواسی شد
تمرین تیم ملی کشتی آزاد
کاوه: حضور آزادکاری در پاریس قطعی نشده است/ جوان و وفایی‌پور به قهرمانی آسیا می‌روند
واکنش اتحادیه جهانی به رویارویی گلادیاتور ایرانی با اسنایدر
تمرینات کشتی آزاد؛ گوش شکسته‌ها در اندیشه پرواز پاریس + فیلم
غول‌کشی و انتقام در زاگرب؛ آذرپیرا با شکست قهرمان المپیک طلا گرفت
اردویی که زیر نظر محسن کاوه سرمربی تیم ملی آغاز شده و حضور پررنگ مهدی تقوی، احسان لشگری، اباذر اسلامی، اکبر بهتری و رضا افضلی به‌عنوان دستیاران سرمربی، جلوه خاصی به این اردو و نیمکت کاوه داده است. به همین بهانه پای صحبت‌های سرمربی تیم ملی کشتی آزاد نشستیم و محسن کاوه در گفت‌وگویی صمیمانه با ایرنا، آخرین وضعیت شرایط جسمانی گلادیاتور کشتی ایران، مصدومیت حسن یزدانی، کم و کیف حضور تیم ملی کشتی آزاد در المپیک و تغییرات در کادرفنی تیم ملی را تشریح کرد.
کشتی؛ جورکش همیشگی ورزش ایران
کشتی همیشه جور کش ورزش ایران در بازی‌های آسیایی و المپیک بوده و هست. اما آن‌چه مشخص است این‌که اعضای تیم تلاش ‌می‌کنند تا حق‌شان را به‌دست آورند. مهم آن است که در حال حاضر فدراسیون کشتی، کمیته ملی المپیک و مسئولان دولتی پای کار آمده‌اند تا کشتی در المپیک روزهای خوبی داشته باشد. در مسابقات جهانی ۲۰۲۳ بلگراد آزادکاران توانستند سه سهمیه المپیک را کسب کنند. بسیار امیدوار هستیم که سه سهمیه دیگر در اوزان ۵۴، ۷۴ و ۹۷ کیلوگرم در رقابت‌های قهرمانی آسیا کسب کنیم. در غیر این صورت باید بلافاصله برای حضور در مسابقات گزینشی استانبول خود را آماده کنیم.
چرخه انتخابی به دور از انصاف نیست
همیشه نقدهایی به نحوه اجرای چرخه انتخابی وارد است. همه جای دنیا زمانی که فردی عنوان قهرمانی جهان را به‌دست می‌آورد، ممکن است امتیازاتی برایش درنظر گرفته شود. البته در ایران چرخه انتخابی به شیوه‌ای نوشته شده تا نفراتی که می‌خواهند جایگزین قهرمان جهان شوند، در یک یا دو تورنمنت توانایی خود را ثابت کنند که این به‌دور از انصاف نیست. همین چرخه ممکن است برای کسانی که در حال حاضر معترض هستند نیز رخ دهد و برای آن‌ها نیز پس بعد از قهرمانی جهان امتیازاتی در نظر گرفته شود. در حال حاضر هیچ‌یک از کشتی‌گیران با این چرخه مشکلی ندارند و آن را قبول کرده‌اند و در تلاش هستند که به دوبنده تیم ملی برسند.
کادر فنی را یک‌دست کردیم
ابتدا باید از پژمان درستکار و کادرفنی گذشته به دلیل عملکرد خوب‌شان در تیم ملی کشتی آزاد تشکر کنم. در انتخاب دستیارانم ملاک‌های مختلفی که لازمه حضوری موفق در المپیک بود را مد نظر داشتم. با توجه به این که اعتقاد داریم رحمان عموزاد می‌تواند شانس کسب مدال المپیک برای ایران باشد، مهدی تقوی را به کادرفنی اضافه کردیم. تقوی در این وزن کشتی گرفته و می‌تواند به عموزاد کمک کند. در وزن ۸۶ کیلوگرم حسن یزدانی از شانس‌های کسب مدال المپیک است و در این وزن هم احسان لشگری که خودش کشتی‌گیر این وزن بوده را به کادرفنی دعوت کردیم و امیدوارم یزدانی به المپیک برسد. در سنگین وزن امیرحسین زارع طی ۳ سال گذشته در کنار اباذر اسلامی کار کرده و باهم بسیار راحت هستند. اکبر بهتری و رضا افضلی هم از دیگر مربیان کادرفنی هستند و سعی کردیم در کادرفنی یک‌دستی ایجاد کنیم.
برای احیای رحمان عموزاد برنامه داریم
برای احیای رحمان عموزاد برنامه داریم. شاید رحمان خیلی زود در جهانی ۲۰۲۲ بلگراد به قهرمانی جهان رسید و همه از او به‌عنوان قهرمان دنیا یاد می‌کردند. اما باید بدانیم که ۶۵ کیلوگرم، وزنی پرمدعی است و در آن ۵ تا ۶ نفر اصلی حضور دارند که هر کدام می‌توانند قهرمان جهان شوند. البته رحمان برای موفقیت خود نیازمند شادابی بیشتری است و باید برای موفقیت بر روی معایب خود بیشتر کار کند. با توجه به حضور پرتعداد مدعیان در این وزن او باید تنوع تکنیکی زیادی داشته باشد. انشاا... در المپیک تمام این موارد را در نظر می‌گیریم، امیدواریم آن چیزی که مردم و دوستاران رحمان از او توقع دارند در المپیک حاصل شود.
رحمان و سوادی انجام کاری بزرگ در پاریس
البته پیش‌بینی رنگ مدال المپیک برای رحمان کار سختی است چون همان‌طور که گفتم، در وزن او مدعیان زیادی حضور دارند. اگر بخواهم رنگ مدال او را بگویم، سخت است چرا که وزن ۶۵ کیلوگرم بسیار سخت و پر مدعی است. با توجه به صحبتی که با رحمان داشتم خودش هم به دنبال این است که در المپیک پاریس کار بزرگی انجام دهد.
برگشت زودهنگام حسن یزدانی را اصلا توصیه نمی‌کنم
امیدوارم حسن یزدانی هرچه زودتر به بهبودی کامل برسد. طی صحبتی که با پزشک معالج یزدانی و کمیته پزشکی فدراسیون صحبتی داشتیم نباید برای برگشت او عجله کرد. در حال حاضر او درحال طی کردن مراحل بعد از جراحی از جمله فیزیوتراپی، فیزیک درمانی و اقدامات تنفسی است. اما برگشت زودهنگام او را اصلا پیشنهاد نمی‌کنیم و توصیه پزشک معالج حسن هم همین است ولی امیدوارم اگر یزدانی به روی تشک برسد، زمان کافی برای رسیدن به مرحله آمادگی برای کشتی‌گرفتن (جهت حضور در المپیک) را داشته باشد.
شرایط حضور کامران در وزن المپیکی را فراهم کردیم
در خصوص وزن ۹۷ کیلوگرم ما ۴ کشتی‌گیر خوب از جمله کامران قاسم‌پور را در ترکیب داریم. با توجه به این‌که در یک سال اخیر کامران از ناحیه پا مصدوم شده بود شرایط را به گونه‌ای برایش مهیا کردیم تا او که کشتی‌گیر وزن ۹۲ کیلوگرم بود، بتواند پس از مداوا در وزن المپیکی شانس خودش را بیازماید. در این وزن امیرعلی آذرپیرا، محمدحسین محمدیان و مجتبی گلیج نیز حضور دارند که رقابت را دوچندان خواهند کرد. امیدواریم با توجه به انگیزه بالا و تجربه کامران قاسم‌پور در کنار جوانی آذرپیرا، درنهایت یک نماینده خوب در وزن ۹۷ کیلوگرم برای المپیک داشته باشیم.
در خصوص گلیج بعد از کرواسی تصمیم خواهیم گرفت
درخصوص شائبه‌های ایجاد شده برای حضور مجتبی گلیج در چرخه انتخابی هم باید بگویم طبق چرخه انتخابی مقرر شد که با نظر کمیسیون پزشکی فدراسیون و پزشک معتمد فدراسیون، مصدومیت کشتی‌گیران برای عدم حضور در انتخابی مسجل شود. در آن زمان پزشک معتمد برای حضور گلیج در انتخابی را مهیا کرده بود، اما او نتوانست کشتی بگیرد و ما هم شاهد بودیم. بازهم پزشک معتمد پس از این دیدار و بعد از معاینات سه هفته طول درمان به او داد و بعد از این طول درمان وضعیت مجتبی را رصد خواهیم کرد. او ابتدا باید این دوران درمان را سپری کند و باید منتظر بود در کرواسی چه اتفاقی خواهد افتاد که پس از آن تصمیم خواهیم گرفت.
زاگرب آوردگاه ارزشمندی برای محک آزادکاران است
طی ارزیابی‌هایی که از رقبای خود در مسابقات زاگرب داشتیم، به استثنای ترک‌ها شناخت خوبی از سایر رقبا داریم. با توجه به شروع تمرینات، نفرات آمادگی صددرصدی ندارند ولی زاگرب می‌تواند میدان خوبی برای ملی‌پوشان باشد تا نفرات در تورنمنت تدارکاتی شرکت کنند و رنکینگ خود را ارتقا دهند. ولی در مجموع زاگرب می‌تواند برای محک توانایی آزادکاران آوردگاه ارزشمندی باشد.
رقابت‌های کشتی قهرمانی جهان ۲۰۲۳ در بلگراد صربستان، به عنوان اولین مرحله گزینشی المپیک بود که به ۵ نفر برتر ۶ وزن المپیکی، سهمیه حضور در بازی‌های المپیک پاریس اختصاص داده شد. در این پیکارها تیم ملی کشتی آزاد ایران از سوی رحمان عموزاد، حسن یزدانی و امیرحسین زارع ۳ سهمیه در وزن‌های ۶۵، ۸۶ و ۱۲۵ کیلوگرم گرفتند و نمایندگان کشورمان باید برای سه سهمیه وزن‌های ۵۷، ۷۴ و ۹۷ کیلوگرم باید در رقابت‌های پیش رو شرکت کنند.
به این ترتیب رقابت‌های گزینشی المپیک در قاره آسیا در بیشکک دومین مسابقه کسب سهمیه المپیک است که نمایندگان کشورمان باید در آن حضور یابند. این پیکارها از ۳۰ فروردین سال آینده به مدت ۳ روز در بیشکک پایتخت قرقیزستان برگزار خواهد شد. آخرین مرحله گزینشی المپیک در سطح جهان نیز از ۱۹ اردیبهشت به مدت ۴ روز در استانبول ترکیه برگزار می‌شود.
کشتی فرنگی ایران در رقابت‌های جهانی صربستان موفق به کسب ۴ سهمیه از ۶ سهمیه شد و کشتی آزاد ایران نیز به ۳ سهمیه از ۶ سهمیه المپیک دست یافت.
همچنین رقابت‌های بین‌المللی کشتی آزاد جام اوپن زاگرب و اولین مرحله از رنکینگ اتحادیه جهانی کشتی در سال ۲۰۲۴ میلادی، از امروز چهارشنبه در شهر زاگرب کرواسی برگزار می‌شود. قرعه‌کشی این پیکارها شب گذشته انجام شد. "
sport,"به گزارش عصر چهارشنبه ایرنا، رقابت‌های لیگ برتر فوتبال ایران با برگزاری دیدارهای هفته پانزدهم به تعطیلات نیم‌فصل رفت. تعطیلاتی که با رقابت‌های جام‌ملت‌های آسیا هم‌زمان شده و شاگردان امیر قلعه‌نویی در قطر باید برای کسب موفقیت بجنگند. بعد از دیدارهای برگزار شده ۱۵ هفته، نگاهی گذار به آمار و ارقام ثبت شده در این لیگ انداخته‌ایم.
در مجموع دیدارهای برگزار شده تیم فوتبال استقلال تهران از ۱۵ بازی برگزار شده با ۹ برد، ۵ تساوی و یک باخت و با ۳۲ امتیاز در صدر جدول لیگ برتر فوتبال ایران قرار دارد و بعد از آن سپاهان اصفهان با ۱۰ برد، یک تساوی، ۴ باخت و ۳۱ امتیاز دیده می‌شود. در رده سوم پرسپولیس تهران نیز با ۸ برد، ۶ تساوی و یک باخت دیده می‌شود و با ۳۰ امتیاز در جایگاه سوم این رده‌بندی قرار دارد.
سپاهان با ۳۳ گل زده بهترین خط حمله لیگ را در نیم فصل اول به خود اختصاص داده و بعد از آن تیم‌های استقلال و تراکتور با ۲۳ و ۲۱ گل دیده می‌شوند. بدترین خط دفاعی نیز از آن تیم‌های صنعت نفت آبادان با ۲۵، نساجی و مس رفسنجان با ۲۲ گل خورده است.
با نگاهی گذار به آمار دیدارهای برگزار شده، می‌بینیم استقلال تهران در دیدارهای خانگی بهترین عملکرد را داشته و با برد ۱۰۰درصدی در ورزشگاه آزادی هیچ امتیاز و فرصتی را برای صدرنشینی از دست نداده است. شاگردان نکونام در بازی‌هایی که میزبان بوده‌اند ۱۴ گل زده و تنها ۳ گل دریافت کرده‌اند تا نشان دهند شرایط بسیار خوبی در بازی‌های خانگی دارند.
بعد از آبی‌های پایتخت، تیم‌های سپاهان و پرسپولیس بهترین عملکرد را در بازی‌هایی خانگی خود داشته‌اند. طلایی‌پوشان اصفهانی از ۸ بازی خانگی ۶ برد و ۲ باخت را در کارنامه خود ثبت کرده‌ و ۱۸ گل زده و ۸ گل خورده را در آمار خود می‌بینند. پرسپولیسی‌ها هم از ۸ دیداری که در ورزشگاه آزادی به میدان رفته‌اند ۵ برد و ۳ تساوی،‌ ۱۰ گل زده و ۵ گل خورده را به نام خود ثبت کرده‌اند. به عبارتی دیگر تیم‌های استقلال، سپاهان و پرسپولیس از دیدارهای خانگی خود به ترتیب ۲۱، ۱۸ و ۱۸ امتیاز را به دست آورده‌اند.
اما این آمار در دیدارهای خارج از خانه متفاوت است. در صدر بهترین تیم‌های خارج از خانه به نام ذوب‌آهن اصفهان بر می‌خوریم، تیمی که از ۸ بازی برگزار شده ۵ برد، ۳ تساوی، ۱۱ گل زده و ۶ گل خورده را به نام خود ثبت کرده و ۱۸ امتیاز را کسب کرده است. در رده دوم، تیم شگفتی‌ساز شمس‌آذر قزوین دیده می‌شود. تیمی که در بازی‌های خارج از خانه ۴ برد، ۲ تساوی و ۲ باخت را به نام خود ثبت کرده و با ۱۲ گل زده و ۸ گل خورده، ۱۴ امتیاز را کسب کرده است.
در رده سوم سپاهان اصفهان دیده می‌شود. آنها از ۷ بازی خارج از خانه ۴ برد، یک تساوی، ۲ باخت، ۱۵ گل زده و ۷ گل خورده داشته‌اند و با ۱۳ امتیازی که به دست آورده‌اند در بعدی بهترین‌ تیم‌های خارج از خانه ایستاده‌اند.
اما در انتهای جدول؛ در بازی‌های خانگی بدترین عملکرد به تیم صنعت نفت آبادان می‌رسد. آنها از ۸ دیداری که در خانه برگزار کرده‌اند ۳ تساوی و ۵ باخت داشته و با ۴ گل زده و ۱۲ گل خورده از مجموع ۲۴ امتیازی که می‌توانستند کسب کنند تنها سه‌امتیاز را دشت کرده‌اند.
بعد از آنها پیکان قرار دارد. خودروسازان از ۷ بازی برگزار شده، ۴ تساوی و ۳ باخت داشته‌اند و تنها موفق به کسب ۴ امتیاز شده‌اند. با این توضیح که ۳ گل زده و ۸ گل خورده حاصل عملکرد آنها در دیدارهای خانگی بوده است. هوادار در این بخش در رده سومین تیم ضعیف دیدارهای خانگی قرار دارد. آنها از ۸ بازی برگزار شده، تنها یک برد، ۲ تساوی و ۵ باخت را تجربه کرده‌اند و موفق به کسب ۵ امتیاز شده‌اند.
در دیدارهای خارج از خانه، عنوان ضعیف‌ترین تیم به نساجی مازندران می‌رسد. این تیم ریشه‌دار، ۶ شکست و تنها یک تساوی را از ۷ بازی برگزار شده بیرون از خانه کسب کرده‌اند و این کافی است تا آنها با کسب یک امتیاز در انتهای جدول قرار بگیرند.
استقلال خوزستان هم از ۷ بازی برگزار شده ۵ شکست و ۲ تساوی را در کارنامه خود می‌بینند و ۲ امتیاز را از مجموع ۲۱ امتیاز قابل وصول، کسب کرده است. فولاد خوزستان علی‌رغم آنچه تصور می‌شد از ۸ بازی خانگی، تنها یک برد دارد و با ۵ شکست و ۲ تساوی از ۲۴ امتیازی که می‌توانست کسب کند به ۵ امتیاز اکتفا کرده و عنوان سومین تیم ضعیف دیدارهای خارج از خانه لیگ برتر فوتبال ایران را از به خود اختصاص داده است.
در نیم فصل نخست لیگ برتر فوتبال ایران در مجموع ۲۵۳ گل از خط دروازه‌ها عبور کرده که به صورت میانگین رقم ۲/۱۱ را نشان می‌دهد. بیشتر گل‌های زده شده در نیم فصل نخست نیز بین دقایق ۷۵ تا ۹۰ بوده است که این موضوع نیازمند بررسی و واکاوی بیشتر است و باید دید چه دلایلی باعث بروز این آمار می‌شود.
اگر بخواهیم به صورت آماری نیمه‌های یک بازی را مرور کنیم می‌بینیم که تیم فوتبال سپاهان در ۴۵ دقیقه اول بهترین آمار را به خود اختصاص داده است اما ۴۵ دقیقه دوم از آن تیم فوتبال استقلال تهران است. سپاهانی‌ها، ۱۶ گل و ۱۰ کلین شیت را در نیمه نخست به نام خود کرده‌اند و آمار استقلال حکایت از ۱۶ گل و ۱۱ کلین‌شیت دارد.
در نهایت، میانگین کارت زرد در هر بازی ۳/۹۹ و میانگین کارت قرمز نیز ۰/۳۱ بوده است."
sport,"به گزارش خبرنگار ایرنا، عیسی سنگدوبینی چهارشنبه شب پس از پایان مسابقه ۲ تیم پاس گرگان و شهداب یزد در جمع خبرنگاران در گرگان افزود: شرمنده هواداران هستم که برای اولین بار سالن برگزاری مسابقات را با حضورشان پر و با جان و دل ما را تشویق کردند.
وی اظهار کرد: متاسفانه شرایط به شکلی رقم خورد که بازنده این بازی شدیم.
وی ضمن تبریک به مجموعه تیم شهداب یزد، ادامه داد: آنان تیم خوب و با کیفیتی هستند و با توجه به دارا بودن ۲ عنوان قهرمانی اخیر لیگ برتر، به این برد نیاز داشتند.
سرمربی والیبال پاس گرگان گفت: بازیکنان شهداب در حالیکه ما میزبان بودیم با تمرکز بالا، والیبال بازی کردند.
سنگدوبینی افزود: سرویس‌های خوب آنان، دریافت‌های اول ما را تحت فشار قرار داده بود و در این شرایط کار ما به مشکل خورد.
Play
% buffered
-01:32
Mute
Settings
PIP
Enter fullscreen
Download
وی ادامه داد: حرف خاصی ندارم، اما از شاگردانم انتظار داشتم با توجه به شرایط میزبانی و حضور چشمگیر و بی‌سابقه تماشاگران از این فرصت برای برنده شدن استفاده کنند.
وی اضافه کرد: بازیکنان ما در این مسابقه تمرکز لازم را نداشتند و حتی دچار غرور ناشی از بردهای خانگی گذشته شده بودند.
بیشتر بخوانید
سرمربی شهداب یزد: برای برد والیبال پاس گرگان تمرین یک هفته‌ای هدف‌دار داشتیم
طلسم بردهای خانگی پاس گرگان مقابل شهداب یزد شکسته شد + فیلم
ایستگاه شانزدهم برای والیبال گلستان خوش یمن نبود
پاس گرگان و شهداب یزد؛ حساس‌ترین بازی هفته پانزدهم لیگ برتر والیبال
حرکت به سمت صدر و فرار از قعر جدول، هدف گلستانی‌ها در دور برگشت لیگ برتر والیبال
هفته هفدهم لیگ برتر والیبال؛ زور پاس گرگان به گیتی‌پسند اصفهان نرسید + فیلم
فرار پاس به سمت صدر جدول و ادامه تیره‌روزی‌ شهرداری گنبد
سرمربی والیبال پاس گرگان گفت: این غرور کاذب سبب دسته‌کم گرفتن حریف از سوی بازیکنان ما و در نتیجه باخت مان شد.
تیم والیبال پاس گرگان از سری رقابت‌های هفته پانزدهم لیگ برتر کشور، عصر چهارشنبه در حضور تماشاگران خود، با نتیجه سه بر یک مغلوب شهداب یزد شد."
sport,"به گزارش ایرنا، از ساعت ١٠ امروز جلسه «ورود تیم ایران» به رقابت‌های جام ملت‌های آسیا به منظور خوشامدگویی و توجیه اعضای تیم ایران نسبت به قوانین مسابقات پیش‌رو با حضور نمایندگان AFC برگزار شد.
در ابتدای این نشست، پرچم رقابت‌های جام ملتهای آسیا و همچنین جام نمادین این مسابقات به مهدی محمدنبی و احسان حاج صفی به عنوان سرپرست و کاپیتان تیم ملی اهدا شد.
بیشتر بخوانید
فغانی داور افتتاحیه جام ملت‌های آسیا شد
خط‌ونشان ایران برای مدعیان؛ گلباران اندونزی پشت درهای بسته
تیم ملی فردا ریکاوری می‌کند
آشنایی با مدعیان گروه A جام هجدهم؛ اژدها در کمین مدافع عنوان قهرمانی
توضیحاتی درباره وقوع تبانی، راه‌های گزارش به AFC در پی ارائه پیشنهاد تبانی، قوانین داوری و ... از جمله موضوعات مطرح شده در این نشست بود.
در اتاقهای جانبی نیز جلساتی درباره موضوعات تبلیغات، رسانه، امنیت و پزشکی با حضور نمایندگان AFC و مسئولان مربوطه در تیم ملی برگزار شد."
sport,"به گزارش ایرنا، ظهر امروز سیدمحمد شروین اسبقیان مشاور وزیر و مدیر کل حوزه وزارتی وزارت ورزش و جوانان با حضور در مجموعه آفتاب انقلاب (مجموعه تخصصی دوومیدانی) همراه با مهدی مبینی سرپرست فدراسیون دوومیدانی، از نزدیک شاهد روند آماده‌سازی این مجموعه جهت میزبانی یازدهمین دوره رقابتهای دوومیدانی داخل سالن قهرمانی آسیا دیدن کرد.
اسبقیان ضمن ابراز خرسندی از تعمیرات و بهسازی مجموعه آفتاب انقلاب و میزبانی این رویداد مهم اظهار داشت: روند آماده سازی بسیار خوب است و تغییرات مثبتی در مجموعه ایجاد شده است.
وی ادامه داد: این میزبانی آبروی کشور ما است و خوشحالم که به رغم سختی کار در عملیات های عمرانی فدراسیون در کار اجرا و رسیدگی به مجموعه تمام توان خود را بکار گرفته است."
sport,"به گزارش خبرنگار ایرنا، تیم فوتسال بانوان شاهین نوین نطنز بعد از ظهر پنجشنبه در چارچوب هفته یازدهم «سوپرلیگ فوتسال بانوان ایران»، در یکی از مهمترین دیدارهای هفته در ورزشگاه «کارگران» نطنز مقابل تیم قعرنشین مهر عظام به پیروزی ۲ بر یک رسید.
تیم بانوان شاهین در نیمه نخست موفق شد با یک گل به رختکن برود و در نیمه دوم نیز هر ۲ تیم یک گل دیگر وارد دروازه یکدیگر کردند تا در نهایت این بازی با نتیجه ۲ بر یک به سود میزبان به پایان برسد.
پیروزی بانوان شاهین نطنز در بازی امروز باعث تثبیت جایگاه دومی این تیم در جدول رقابت‌ها شد و تیم مهر عظام نیز با شکست امروز به دهمین باخت خود در سوپرلیگ فوتسال زنان کشور رسید.
هم‌اکنون تیم فوتسال بانوان شاهین نطنز با هشت بُرد و سه باخت و کسب ۲۴ امتیاز در رده دوم جدول و در تعقیب تیم «پالایش نفت» آبادان قرار دارد.
به گزارش ایرنا، هشت تیم، پالایش نفت آبادان، شاهین نطنز، زنان سایپا، زنان مس رفسنجان،ملی حفاری ایران، رایزکو صفادشت، مهر عظام و نوا آمل در سوپرلیگ فوتسال بانوان ایران حضور دارند که تیم شاهین نطنز تنها نماینده استان اصفهان در این رقابت‌هاست."
sport,"به گزارش عصر چهارشنبه ایرنا، رقابت‌های بین‌المللی کشتی آزاد زاگرب در حالی امروز آغاز شد که نمایندگان کشتی ایران در اوزان ۶۵، ۷۴ و ۸۶ کیلوگرم روی تشک رفتند.
در وزن ۶۵ کیلوگرم رحمان عموزاد در دور نخست با نتیجه ۱۲ بر ۴ عبداله توپراک از ترکیه را مغلوب کرد. او در دور بعد با نتیجه ۱۰ بر صفر از سد شائو هوا یوان از چین گذشت و راهی مرحله یک چهارم نهایی شد. عموزاد در این مرحله مقابل آگوستین دستریباتس از آرژانتین به پیروزی دست یافت و راهی مرحله نیمه نهایی شد.
عباس ابراهیم‌زاده دیگر نماینده کشورمان نیز که در گروه عموزاد حضور دارد، ‌در دور اول با نتیجه ۱۰ بر صفر گودردزی ژبیاشویلی از گرجستان را مغلوب کرد.
او در دور دوم با نتیجه ۹ بر ۲ بائو ون‌وی از چین را مغلوب کرد و راهی مرحله یک چهارم نهایی شد. ابراهیم‌زاده در این مرحله با نتیجه ۵ بر ۲ کرزیستوف بینکوفسکی از لهستان را شکست داد و به مرحله نیمه نهایی رفت. دو نماینده کشورمان در مرحله نیمه نهایی رو در روی یکدیگر قرار گرفتند که عموزاد با نتیجه ۱۲ بر ۴ مقابل ابراهیم‌زاده به پیروزی رسید و به دیدار فینال راه یافت.
ابراهیم‌زاده نیز راهی دیدار رده بندی شد. عموزاد در دیدار پایانی به مصاف وازگن توانیان دارنده مدال برنز جهان از ارمنستان می‌رود.
در وزن ۷۴ کیلوگرم یونس امامی پس از استراحت در دور اول، در دور دوم با نتیجه ۱۰ بر صفر مقابل نورلانبیکی وورنیبای از چین به پیروزی رسید. حسین ابوذری دیگر نماینده کشورمان نیز در دور نخست با نتیجه ۱۱ بر صفر توبیاس پورتمانین از سوئیس را شکست داد.
امامی در دور بعد با نتیجه ۸ بر صفر وادیم کوریلنکو از اوکراین را از پیش‌رو برداشت. نمایندگان کشورمان در مرحله یک چهارم نهایی به مصاف هم رفتند که حسین ابوذری با نتیجه ۴ بر ۴ مقابل یونس امامی به پیروزی رسید و راهی مرحله نیمه نهایی شد.
ابوذری در این مرحله مقابل جبرئیل گادجیف قهرمان جوانان جهان از جمهوری آذربایجان با نتیجه ۱۰ بر ۳ به برتری دست یافت و راهی دیدار فینال شد. امامی نیز به گروه بازنده‌ها رفت. ابوذری در دیدار فینال با جیسون نولف از آمریکا مبارزه می‌کند.
در وزن ۸۶ کیلوگرم هادی وفایی پور با توجه به سرِ وزن نرسیدن در دور نخست مقابل ساموئل شرر از سوئیس به میدان نرفت و از دور رقابت‌ها کنار رفت."
sport,"به گزارش ایرنا، رقابت‌های بین‌المللی کشتی آزاد جام اوپن زاگرب و نخستین رنکینگ اتحادیه جهانی کشتی در سال ۲۰۲۴ روزهای ۲۰ و ۲۱ دی ماه در کشور کرواسی برگزار شد.

در پایان این مسابقات تیم ایران توسط محمد نخودی در وزن ۷۹ کیلوگرم، امیرعلی آذرپیرا در وزن ۹۷ کیلوگرم، امیرحسین زارع در وزن ۱۲۵ کیلوگرم به مدال طلا، رحمان عموزاد در وزن ۶۵ کیلوگرم، حسین ابوذری در وزن ۷۴ کیلوگرم، امیرررضا معصومی در وزن ۱۲۵ کیلوگرم به مدال نقره، عباس ابراهیم‌زاده در وزن ۶۵ کیلوگرم و کامران قاسم‌پور در وزن ۹۷ کیلوگرم به مدال برنز دست یافت.
تیم ایران که در ۶ وزن این مسابقات شرکت کرده بود با ۱۱۵ امتیاز نایب قهرمان شد. آمریکا که در هر ۱۰ وزن نماینده داشت، با ۱۵۹ امتیاز بعنوان قهرمانی رسید و گرجستان با ۱۱۰ امتیاز سوم شد.
نتایج نمایندگان کشورمان در این مسابقات به شرح زیر است:
در وزن ۶۵ کیلوگرم رحمان عموزاد در دور نخست با نتیجه ۱۲ بر ۴ و سه اخطاره عبدالله توپراک از ترکیه را مغلوب کرد. وی در دور بعد با نتیجه ۱۰ بر صفر از سد شائو هوا یوان از چین گذشت و راهی مرحله یک چهارم نهایی شد. وی در این مرحله مقابل آگوستین دستریباتس از آرژانتین به پیروزی دست یافت و راهی مرحله نیمه نهایی شد. عباس ابراهیم‌زاده دیگر نماینده کشورمان نیز که در گروه عموزاد حضور دارد، ‌ در دور اول با با نتیجه ۱۰ بر صفر گودردزی ژبیاشویلی از گرجستان را مغلوب کرد.
وی در دور دوم با نتیجه ۹ بر ۲ بائو ون وی از چین را مغلوب کرد و راهی مرحله یک چهارم نهایی شد. وی در این مرحله با نتیجه ۵ بر ۲ کرزیستوف بینکوفسکی از لهستان را شکست داد و به مرحله نیمه نهایی رفت. دو نماینده کشورمان در مرحله نیمه‌نهایی رو در روی یکدیگر قرار گرفتند که رحمان عموزاد با نتیجه ۱۲ بر ۴ مقابل ابراهیم‌زاده به پیروزی رسید و به دیدار فینال راه یافت.
ابراهیم‌زاده نیز راهی دیدار رده‌بندی شد و در این دیدار با نتیجه ۱۰ بر صفر مقابل عبدالله توپراک از ترکیه پیروز و صاحب مدال برنز شد. رحمان عموزاد در دیدار پایانی با توجه به مصدومیت مقابل وازگن توانیان از ارمنستان کشتی نگرفت و به مدال نقره رسید.

در وزن ۷۴ کیلوگرم یونس امامی پس از استراحت در دور اول، در دور دوم با نتیجه ۱۰ بر صفر مقابل نورلانبیکی وورنیبای از چین به پیروزی رسید. حسین ابوذری دیگر نماینده کشورمان نیز در دور نخست با نتیجه ۱۱ بر صفر توبیاس پورتمانین از سوئیس را شکست داد. وی در دور بعد با نتیجه ۸ بر صفر وادیم کوریلنکو از اوکراین را از پیش رو برداشت.
نمایندگان کشورمان در مرحله یک چهارم نهایی به مصاف هم رفتند که حسین ابوذری با نتیجه ۴ بر ۴ مقابل یونس امامی به پیروزی رسید و راهی مرحله نیمه نهایی شد.
ابوذری در این مرحله مقابل جبرئیل گادجیف قهرمان جوانان جهان از جمهوری آذربایجان با نتیجه ۱۰ بر ۳ به برتری دست یافت و راهی دیدار فینال شد که در دیدار فینال با نتیجه ۱۰ بر ۱ مغلوب جیسون نولف از آمریکا شد و به مدال نقره رسید. یونس امامی نیز با توجه به مصدومیت و نظر کادر فنی در مسابقات گروه بازنده‌ها حاضر نشد.

در وزن ۷۹ کیلوگرم با حضور ۶ کشتی‌گیر و به صورت دوره‌ای برگزار شد. محمد نخودی در دیدار نخست با نتیجه ۷ بر ۳ جوزف لاورنس از آمریکا را مغلوب کرد. وی در دور بعد با نتیجه ۴ بر ۱ از سد عبدالله شیخ اعظمی دیگر نماینده کشورمان گذشت و به مرحله نیمه نهایی راه یافت.
نخودی در این مرحله با نتیجه ۶ بر ۶ ایوان ویک از آمریکا را از پیش رو برداشت و به دیدار فینال راه یافت. وی در این دیدار مقال آوتاندیل کنتچادزه از گرجستان با نتیجه ۶ بر صفر به پیروزی رسید و به مدال طلا دست یافت.
شیخ اعظمی دیگر نماینده کشورمان که مقابل نخودی مغلوب شده بود، در دور دوم با نتیجه ۹ بر ۶ از سد لاورنس از آمریکا گذشت و به مرحله نیمه نهایی راه یافت و در این مرحله با نتیجه ۱۲ بر ۲ مغلوب آوتاندیل کنتچادزه از گرجستان شد و به دیدار رده‌بندی رفت. وی در این دیدار با نتیجه ۱۵ بر ۴ و ضربه فنی مغلوب ویک از آمریکا شد و در جایگاه چهارم ایستاد.

در وزن ۹۷ کیلوگرم کامران قاسم‌پور پس از استراحت در دور اول، در دور دوم با نتیجه ۶ بر ۲ آووسایمان هابیلا از چین را مغلوب کرد. وی در دور بعد با نتیجه ۶ بر ۱ ابراهیم جیفتجی از ترکیه را شکست داد و به مرحله نیمه نهایی راه یافت.
وی در این مرحله مقابل کایل اسنایدر قهرمان المپیک و جهان از آمریکا با نتیجه ۴ بر صفر مغلوب شد و به دیدار رده‌بندی رفت. قاسم‌پور در این دیدار با نتیجه ۳ بر ۱ مقابل ارهان یایلاجی از ترکیه به برتری دست یافت و صاحب مدال برنز شد.
امیرعلی آذرپیرا دیگر نماینده کشورمان در این وزن، در دور اول با نتیجه ۵ بر صفر مقابل رادوسلاو باران از لهستان به پیروزری رسید. وی در دور دوم با نتیجه ۱۰ بر صفر مایکل ماچیاولو از آمریکا را از پیش رو برداشت. آذرپیرا در دور بعد با نتیجه ۸ بر ۷ از سد ایساک ترامبل از آمریکا گذشت و به مرحله نیمه نهایی راه یافت.
وی در این مرحله با نتیجه ۱۰ بر صفر ویکی از هند را مغلوب کرد و به دیدار فینال راه یافت. آذرپیرا در دیدار فینال در مصاف با کایل اسنایدر قهرمان المپیک و جهان از آمریکا با نتیجه ۶ بر ۳ به پیروزی رسید و به مدال طلا دست یافت.

در وزن ۱۲۵ کیلوگرم امیرحسین زارع پس از استراحت در دور نخست، در دور دوم با نتیجه ۱۰ بر صفر ژیوی دنگ از چین را مغلوب کرد. وی در دور بعد با نتیجه ۱۱ بر صفر نیکلاس گویازدوفسکی از آمریکا را از پیش رو برداشت و در مرحله نیمه نهایی با توجه به عدم حضور گنو پتریاشویلی عنوان‌دار جهان و المپیک از گرجستان پیروز شد و به دیدار فینال راه یافت.
امیررضا معصومی دیگر نماینده کشورمان که در گروه دیگر قرار داشت، در دور اول با نتیجه ۶ بر ۲ گیوی ماتچراشویلی از گرجستان را مغلوب کرد. وی در دور دوم با نتیجه ۳ بر صفر یوسف حمیدا از مصر را از پیش رو برداشت و در دور سوم با نتیجه ۸ بر ۴ گئورگی مشویلدیشویلی از جمهوری آذربایجان را شکست داد و راهی مرحله نیمه نهایی شد.
وی در دور بعد با نتیجه ۱۱ بر ۶ از سد میسون پاریس دارنده مدال برنز جهان از آمریکا گذشت. دیدار فینال این وزن بین امیرحسین زارع و امیررضا معصومی برگزار شد که زارع با نتیجه ۵ بر صفر مقابل معصومی به برتری رسید و صاحب مدال طلا شد، معصومی نیز به مدال نقره رسید.
امیرحسین زارع با شکست معصومی و کسب طلای این پیکارها حضورش را در پاریس قطعی کرد."
sport,"علیرضا کاسه گر روز پنجشنبه در گفت و گو با خبرنگار ایرنا اظهار کرد: در اردوی آمادگی قزوین مهدی الفتی و مهدی احمد کهنی حضور دارند و تمرینات خود را زیر نظر محمدرضا خیرخواه، سرمربی تیم ملی قزوینی تیم ملی ادامه می دهند.
وی افزود: هدف از برگزاری این اردو، افزایش سطح آمادگی ژیمناستیک کاران هنری برای حضور در مسابقات جهانی مصر، قطر، آلمان و کسب سهمیه المپیک ۲۰۲۴ پاریس است.
به گفته وی، مهدی الفتی زیر نظر محمدرضا خیرخواه توانست در بازی های آسیایی هانگژو برای نخستین مرتبه در تاریخ این رقابت ها به مدال نقره برسد."
sport,"مهروز ساعی در گفت‌وگو با ایرنا به تشریح شرایط تیم تکواندو بانوان کشورمان پرداخت و اظهار داشت: نفرات اول و بهترین‌های لیگ را به اردو دعوت کردیم تا در کنار ناهید کیانی و مبینا نعمت‌زاده به تمرین بپردازند.
وی گفت: این تکواندوکاران از لحاظ وزنی یک مقدار از ناهید و مبینا سنگین‌تر هستند اما خودمان این شرایط را ایجاد کردیم و برای آماده‌سازی بچه‌ها برنامه داریم. تمرینات به خوبی سپری می‌شود و اکنون شرایط ایده‌آلی داریم.
مربی تیم ملی تکواندو بانوان، بیان کرد: تمرینات ما در تهران دنبال می‌شود و به‌زودی سه رویداد بین‌المللی در تهران برگزار خواهد شد و تمامی بچه‌ها ما به غیر از نعمت‌زاده در این پیکارها به میدان می‌روند.
ساعی با بیان اینکه اعزام مبینا نعمت‌زاده به مسابقات انتخابی المپیک قاره‌ای که اسفندماه برگزار می‌شود قطعی شده است، گفت: مبینا روز ۲۵ اسفندماه در این مسابقات مهم روی شیاپچانگ می‌رود. این مسابقات دارای سیدبندی است که مبینا در سید یک خواهد بود.
بیشتر بخوانید
۶ تکواندوکار در اردوی تیم ملی بانوان؛ در اندیشه دومین سهمیه
با اعلام فدراسیون جهانی تکواندو؛ کیانی رسما مسافر المپیک شد
بررسی شرایط تکواندوکاران مدعی حضور در انتخابی المپیک در ۲ رویداد مهم
وی افزود: تنها نفرات فینالیست راهی المپیک می‌شوند و مبینا در نیمه‌نهایی به حریف مطرحی از چین‌تایپه‌ای می‌رسد که حساس‌ترین بازی برای او خواهد بود.
ساعی در پاسخ به این سوال که منتقدان می‌گویند مبینا به واسطه اینکه شاگرد اوست به مسابقات گزینشی اعزام می‌شود، عنوان کرد: به غرض‌ورزی‌ها و فشارهای بیرونی هیچ توجهی ندارم. تمام تمرکز من و مینو مداح (سرمربی تیم ملی) به موفقیت تیم معطوف است و اصلا به این حرف‌ها فکر نمی‌کنیم.
وی گفت: همه ما به مبینا ایمان داریم و معتقدیم او می‌تواند به المپیک برسد. برای نخستین بار یک بانوی تکواندوکار (ناهید کیانی) از طریق رنکینگ سیستم به المپیک رسید و اگر مبینا هم جواز حضور را بگیرد، برای اولین بار خواهد بود که تکواندو ایران دو بانو در یکدوره المپیک خواهد داشت."
sport,"به گزارش ایرنا، رقابت فینال و رده‌بندی ۴ وزن دوم کشتی آزاد جام اوپن زاگرب در حالی از شامگاه امشب پنجشنبه آغاز شد که محمد نخودی با نتیجه ۶ بر صفر کنچادزه گرجستانی را شکست داد.

در وزن ۷۹ کیلوگرم که با حضور ۶ کشتی گیر و به صورت دوره ای برگزار شد، محمد نخودی در دیدار نخست با نتیجه ۷ بر ۳ جوزف لاورنس از آمریکا را مغلوب کرد. وی در دور بعد با نتیجه ۴ بر ۱ از سد عبدالله شیخ اعظمی دیگر نماینده کشورمان گذشت و به مرحله نیمه نهایی راه یافت.
نخودی در این مرحله با نتیجه ۶ بر ۶ ایوان ویک از آمریکا را از پیش رو برداشت و به دیدار فینال راه یافت.
وی در این دیدار مقال آوتاندیل کنتچادزه از گرجستان با نتیجه ۶ بر صفر به پیروزی رسید و به مدال طلا دست یافت.
شیخ اعظمی دیگر نماینده کشورمان که مقابل نخودی مغلوب شده بود، در دور دوم با نتیجه ۹ بر ۶ از سد لاورنس از آمریکا گذشت و به مرحله نیمه نهایی راه یافت.
شیخ اعظمی در مرحله نیمه نهایی با نتیجه ۱۲ بر ۲ مغلوب آوتاندیل کنتچادزه از گرجستان شد و به دیدار رده‌بندی رفت. وی در این دیدار با نتیجه ۱۵ بر ۴ و ضربه فنی مغلوب ویک از آمریکا شد و در جایگاه پنجم ایستاد."
sport,"به گزارش عصر چهارشنبه ایرنا، سونیل چتری در آستانه جام‌ملت‌های آسیا و تقابل با تیم ملی فوتبال استرالیا اظهار کرد: ما در سال ۲۰۱۱، چهار بر صفر به آنها باختیم اما امروز شرایط فرق می‌کند و دیگر آن اتفاق تکرار نخواهد شد.
وی ادامه داد: ما در اولین دیدار رسمی خود در جام‌ملت‌های آسیا باید به مصاف استرالیا برویم. شناخت کاملی از این حریف داریم. شکست ۴ بر صفر ما برابر این تیم در شرایطی بود که شناخت زیادی از استرالیا نداشتیم اما امروز اطلاعات دقیقی از حریف خود در اختیار داریم که به ما کمک زیادی می‌کند.
کاپیتان تیم ملی فوتبال هند یادآور شد: در این مدت دیدارهای دوستانه آنها را رصد کرده‌ایم و بازیکنان و نحوه بازی‌ هر کدام از استرالیایی‌ها را به خوبی می‌شناسیم. هرچند باید اعتراف کنم تیمی بسیار خوب و با انگیزه هستند اما هیچ ترسی از آنها نداریم و می‌دانیم برابر چه تیمی قرار است به میدان برویم.
چتری گفت: بی‌صبرانه آماده و مشتاق این بازی هستیم. این یک تورنمنت بزرگ برای ما است و می‌خواهیم برابر تیم‌هایی مانند استرالیا و ازبکستان که سطح فوتبالشان از ما بالاتر است، عملکرد خوبی را به نمایش بگذاریم. فوتبال هند در چندسال اخیر رشد خوبی داشته است و قصد داریم بهترین خودمان باشیم.
تیم فوتبال هند در جام‌ملت‌های آسیا با تیم‌های استرالیا، ازبکستان و سوریه همگروه است. آنها در نخستین بازی خود روز شنبه ۲۳ دی از ساعت ۱۵ به مصاف استرالیا می‌روند."
sport,"به گزارش ایرنا، رقابت های ۴ وزن پایانی مسابقات کشتی آزاد جام اوپن زاگرب و نخستین رنکینگ اتحادیه جهانی کشتی در سال ۲۰۲۴ از ظهر امروز (پنج‌شنبه) به وقت ایران در حال برگزاری است. در پایان این رقابت‌ها امیرحسین زارع، امیررضا معصومی، محمد نخودی و امیرعلی آذرپیرا به فینال اوزان خود رسیدند و عبدالله شیخ‌اعظمی و کامران قاسمپور نیز به دیدار رده‌بندی رفتند.
نتایج نمایندگان کشورمان در پایان دور مقدماتی به شرح زیر است:
در وزن ۷۹ کیلوگرم که با حضور ۶ کشتی گیر و به صورت دوره ای برگزار می شود، محمد نخودی در دیدار نخست با نتیجه ۷ بر ۳ جوزف لاورنس از آمریکا را مغلوب کرد. وی در دور بعد با نتیجه ۴ بر ۱ از سد عبداله شیخ اعظمی دیگر نماینده کشورمان گذشت و به مرحله نیمه نهایی راه یافت. نخودی در مرحله نیمه نهایی با نتیجه ۶ بر ۶ ایوان ویک از آمریکا را از پیش رو برداشت و به دیدار فینال راه یافت. وی در این دیدار به مصاف آوتاندیل کنتچادزه از گرجستان می رود.
شیخ اعظمی دیگر نماینده ایران بود که پس از باخت برابر نخودی در دور بعد با نتیجه ۹ بر ۶ از سد لاورنس از آمریکا گذشت و به مرحله نیمه نهایی راه یافت. شیخ اعظمی در مرحله نیمه نهایی با نتیجه ۱۲ بر ۲ مغلوب آوتاندیل کنتچادزه از گرجستان شد و به دیدار رده بندی رفت.شیخ اعظمی در دیدار رده بندی با ویک از آمریکا مبارزه می کند.
در وزن ۹۷ کیلوگرم کامران قاسم پور پس از استراحت در دور اول، در دور دوم با نتیجه ۶ بر ۲ آووسایمان هابیلا از چین را مغلوب کرد. وی در دور بعد با نتیجه ۶ بر ۱ ابراهیم جیفتجی از ترکیه را شکست داد و به مرحله نیمه نهایی راه یافت. وی در این مرحله مقابل کایل اسنایدر قهرمان المپیک و جهان از آمریکا با نتیجه ۴ بر صفر مغلوب شد و به دیدار رده بندی رفت.
امیرعلی آذرپیرا دیگر نماینده کشورمان در این وزن، در دور اول با نتیجه ۵ بر صفر مقابل رادوسلاو باران از لهستان به پیروزری رسید. وی در دور دوم با نتیجه ۱۰ بر صفر مایکل ماچیاولو از آمریکا را از پیش رو برداشت. آذرپیرا در دور بعد با نتیجه ۸ بر ۷ از سد ایساک ترامبل از آمریکا گذشت و به مرحله نیمه نهایی راه یافت. وی در این مرحله با نتیجه ۱۰ بر صفر ویکی از هند را مغلوب کرد و به دیدار فینال راه یافت.
وی در دیدار فینال به مصاف کایل اسنایدر قهرمان المپیک و جهان از آمریکا می رود.در وزن ۱۲۵ کیلوگرم امیرحسین زارع پس از استراحت در دور نخست، در دور دوم با نتیجه ۱۰ بر صفر ژیوی دنگ از چین را مغلوب کرد. وی در دور بعد با نتیجه ۱۱ بر صفر نیکلاس گیویازدوفسکی از آمریکا را از پیش رو برداشت. زارع در مرحله نیمه نهایی با توجه به عدم حضور گنو پتریاشویلی عنوان دار جهان و المپیک از گرجستان پیروز شد و به دیدار فینال راه یافت.
امیررضا معصومی دیگر نماینده کشورمان که در گروه دیگر قرار دارد، در دور اول با نتیجه ۶ بر ۲ گیوی ماتچراشویلی از گرجستان را مغلوب کرد. وی در دور دوم با نتیجه ۳ بر صفر یوسف حمیدا از مصر را از پیش رو برداشت. معصومی در دور سوم با نتیجه ۸ بر ۴ گئورگی مشویلدیشویلی از آذربایجان را شکست داد و راهی مرحله نیمه نهایی شد. وی در دور بعد با نتیجه ۱۱ بر ۶ از سد میسون پاریس دارنده مدال برنز جهان از آمریکا گذشت.
دیدار فینال این وزن بین امیرحسین زارع و امیررضا معصومی برگزار می شود. پیروزی زارع در فینال وزن 125 کیلوگرم وی را مسافر پاریس خواهد کرد.
رقابت‌های رده‌بندی و فینال اوزان فوق از ساعت ۲۰:۳۰ امشب برگزار می شود."
sport,"به گزارش ایرنا، پیکارهای کشتی آزاد اُپن کرواسی از روز گذشته آغاز و امروز رقابت‌های چهار وزن دوم این مسابقات برگزار می‌شود. در چهار وزن نخست رحمان عموزاد خلیلی و حسین ابوذری در اوزان ۶۵ و ۷۴ کیلوگرم به مدال نقره رسیدند و عباس ابراهیم‌زاده در وزن ۶۵ کیلوگرم به مدال برنز رسید.
یونس امامی نیز در مرحله یک‌چهارم نهایی وزن ۷۴ کیلوگرم برابر حسین ابوذری شکست خورد و در ادامه به خاطر مصدومیت از رقابت‌های شانس مجدد انصراف داد.
روز گذشته هادی وفایی‌پور نیز به خاطر نرسیدن به سر وزن از حضور در مسابقات وزن ۸۶ کیلوگرم انصراف داد.
کامران قاسمپور یکی از ستارگان کشتی ایران امروز در وزن ۹۷ کیلوگرم به روی تشک رفت. وی پس از استراحت در دور اول، در دور دوم با نتیجه ۶ بر ۲ آووسایمان هابیلا از چین را مغلوب کرد.
قاسمپور در دور بعد به مصاف برنده حریف کانادایی با ابراهیم جیفتجی از ترکیه می رود.
کایل اسنایدر قهرمان المپیک و جهان از آمریکا در گروه قاسمپور قرار دارد.
در این وزن، امیرعلی آذرپیرا دیگر نماینده کشورمان، در دور اول با نتیجه ۵ بر صفر مقابل رادوسلاو باران از لهستان به پیروزی رسید. وی در دور دوم به مصاف مایکل ماچیاولو از آمریکا می رود. دو نماینده کشورمان در صورت غلبه بر حریفان تا فینال به هم برخورد نمی‌کنند.
در وزن ۱۲۵ کیلوگرم امیرحسین زارع پس از استراحت در دور نخست، در دور دوم با نتیجه ۱۰ بر صفر ژیوی دنگ از چین را مغلوب کرد. وی در دور بعد به مصاف نیکلاس گیویازدوفسکی از آمریکا می رود. گنو پتریاشویلی عنوان دار جهان و المپیک از گرجستان در گروه زارع حضور دارد.
امیررضا معصومی دیگر نماینده کشورمان که در گروه دیگر قرار دارد، در دور اول با نتیجه ۶ بر ۲ گیوی ماتچراشویلی از گرجستان را مغلوب کرد. وی در دور دوم با نتیجه ۳ بر صفر یوسف حمیدا از مصر را از پیش رو برداشت. معصومی در دور سوم به مصاف گئورگی مشویلدیشویلی از آذربایجان می رود.
در وزن ۷۹ کیلوگرم که با حضور ۶ کشتی گیر و به صورت دوره ای برگزار می شود، محمد نخودی در دیدار نخست با نتیجه ۷ بر ۳ جوزف لاورنس از آمریکا را مغلوب کرد. وی در دور بعد با نتیجه ۴ بر ۱ از سد عبداله شیخ اعظمی دیگر نماینده کشورمان گذشت و به مرحله نیمه نهایی راه یافت.
شیخ اعظمی نیز در دور بعد به مصاف لاورنس از آمریکا می‌رود."
sport,"به گزارش ایرنا، بعد از جدایی یحیی گل‌محمدی از پرسپولیس مدیران این باشگاه برای جانشینی وی به دنبال برانکو ایوانکوویچ سرمربی سابق این تیم رفتند اما برانکو در اواسط هفته جاری به پیشنهاد قرمزها پاسخ منفی داد.
سرمربی سابق سرخ‌پوشان در مذاکرات خود با مدیران این تیم ابتدا خواستار برگ سبز مالیاتی خود شد و اعلام کرد بعد از حل شدن مشکلات مالیاتی خود حاضر است پای میز مذاکره بنشیند تا در خصوص بازگشت به پرسپولیس با مدیران این تیم گفت‌وگو کند.
بیشتر بخوانید
نگرانی هواداران از تعلل مدیران پرسپولیس؛ استارت پروژه «نبیل باهویی ٢» با حضور برانکو
تایید پرداخت مالیات برانکو توسط باشگاه پرسپولیس
غیررسمی؛ ستاره تیم فوتبال امید نخستین خرید زمستانی پرسپولیس
شوک شبانه به سرخ‌پوشان؛ چرا برانکو به پرسپولیس نه گفت؟
شرط مهم برانکو برای پرسپولیس؛ معضل بزرگ برای بازگشت سرمربی کروات
برانکو: با مدیران پرسپولیس صحبت نکردم/آماده مذاکره با هرباشگاهی هستم
از همین رو باشگاه پرسپولس برای اینکه حسن نیت خود را به این مربی ثابت کند اقدامات لازم برای حل مشکلات لازم را در دستور کار خود قرار داد و در نهایت باشگاه موفق شد دیرکرد جریمه مالیاتی را که شامل بخشودگی نیز شده بود را پراخت کند. گفته می‌شود این بدهی مبلغی نزیک به چهار میلیارد تومان بوده است.
باشگاه پرسپولیس با حل مشکلات مالیاتی قرار است مفاصا حساب مالیاتی را تا اوایل هفته آینده به این مربی کروات ارائه دهد تا برانکو به میز مذاکره با قرمزها بازگردد و این موضوع حضور مجدد وی در این تیم را قوت می‌بخشد."
sport,"به گزارش چهارشنبه‌شب ایرنا، در ادامه رقابت‌های مرحله یک‌چهارم نهایی جام حذفی ایتالیا، از ساعت ۲۰:۳۰ دقیقه، تیم‌های لاتزیو و آ.اس رم در ورزشگاه المپیکو به مصاف هم رفتند.
در این دربی جام حذفی، تیم لاتزیو موفق شد با تک‌گل ماتیا زاکانی در دقیقه ۵۱ و از روی نقطه پنالتی رم را شکست دهد و راهی نیمه‌نهایی جام حذفی شود. پدرو رودریگز از لاتزیو در دقیقه ۶+۹۰ از زمین بازی اخراج شد تا شاگردان مائوریتسیو ساری، این بازی را ۱۰ نفره به پایان برسانند.
سردار آزمون، مهاجم ملی‌پوش کشورمان هم که در بازی امشب در دقیقه ۵۸ وارد زمین بازی شد در دقیقه ۱۰+۹۰ با دریافت کارت قرمز اخراج شد تا رم هم ۱۰ نفره بازی را تمام کند.
آزمون قرار است پس از این بازی برای همراهی تیم فوتبال کشورمان در جام ملت‌های آسیا راهی قطر شود. طبق برنامه، آزمون فردابه اردوی تیم ملی در دوحه اضافه می‌شود.
دربی شهر رم که به دربی «دلا کاپیتاله» مشهور است، مانند همیشه با حواشی زیادی روبه‌رو بود و در بازی امشب، هواداران لاتزیو و رم قبل از شروع مسابقه با پرتاب مواد آتش‌زا به سمت یکدیگر ورزشگاه المپیکو را به محل جنگ تبدیل کرده بودند!"
sport,"به گزارش شامگاه چهارشنبه ایرنا، در حکمی از سوی برنا فیروزی، معاون توسعه مدیریت و منابع و دبیر هیات مرکزی گزینش وزارت ورزش و جوانان، محمود متدین به عنوان عضو و مدیر هسته مرکزی گزینش این وزارتخانه منصوب شد.
در این حکم آمده است:
نظر به تعهد و سوابق ارزشمند جنابعالی در اجرای بند ۲ ماده ۹ قانون گزینش کشور و تاییدیه شماره ۲/۶۰۵۰ مورخ ۱۴۰۲/۱۰/۲۰ به موجب این ابلاغ به عنوان «عضو و مدیر هسته مرکزی گزینش وزارت ورزش و جوانان» منصوب می‌شوید. امید است با اتکال به خداوند متعال و تعامل با سایر اعضای محترم هسته، در خدمت صادقانه به نظام گزینش کشور در راستای انتخاب افراد اصلح، متعهد، شایسته و صاحب اخلاق کریمه برای خدمتگزاری در دولت مردمی و عدالت‌محور با دقت نظر و توجهی که معمول می‌دارید موفق و موید باشید. اهتمام به اجرای منویات مقام معظم رهبری (مدظله‌العالی) مبنی بر گزینش هوشمندانه، عادلانه و دقیق و همچنین روزآمدی روش‌های فرایند گزینش داوطلبین، پرهیز از تنگ‌نظری و نگرش‌های سلیقه‌ای و غیرحرفه‌ای و رعایت حقوق افراد مورد تاکید است. توفیق شما را در اجرای قانون گزینش بویژه وظایف مصرح در ماده‌های ۱۰ و ۱۱ قانون مذکور از خداوند سبحان مسالت می‌نمایم.
متدین از مدیران باتجربه وزارت ورزش است که سابقه سال‌ها دبیری فدراسیون ووشو و فعالیت در چند فدراسیون دیگر از جمله شطرنج و تکواندو را در کارنامه دارد."
sport,"به گزارش ایرنا، هجدهمین دوره جام ملت‌های آسیا روز جمعه -۲۲ دی- با برگزاری مسابقه قطر و لبنان در ورزشگاه ملی لوسیل قطر آغاز می‌شود و ۲۴ تیم در قالب ۶ گروه چهار تیمی برای صعود از گروه‌های‌شان در مهم‌ترین رویداد فوتبالی قاره کهن به رقابت می‌پردازند.
تیم ملی فوتبال ایران که با شعار تا پای جان، برای ایران و به سرمربیگری امیر قلعه‌نویی عازم این رقابت‌ها شده امسال با توجه به حضور ستاره‌های نامدار فوتبال و کیفیت بالای بازیکنان امیدوار است تا پس از ۴۷ سال یک بار دیگر بر بام فوتبال قاره کهن بایستد و برای چهارمین بار جام قهرمانی را نصیب ایران کند تا در کنار ژاپن به پرافتخارترین کشور در این رقابت‌ها تبدیل شود.
در ترکیب ۲۶ نفره تیم ملی فوتبال ایران که عازم قطر شده است، نام چهار بازیکن مازندرانی به چشم می‌خورد تا در این دوره هم مانند چند دوره اخیر مازندرانی‌ها سهم قابل توجهی در تیم ملی داشته باشند. شجاع خلیل‌زاده بازیکن بهنمیری تیم تراکتور، دی، رامین رضاییان بازیکن ساروی تیم سپاهان، امید ابراهیمی بازیکن نکایی تیم الشمال قطر و سامان فلاح بازیکن ساروی تیم گل‌گهر سیرجان چهار فوتبالیست اهل مازندران هستند که در جام ملت‌های آسیا ۲۰۲۳ قطر حضور دارند.
رامین رضاییان
مدافع با تجربه اهل ساری که این فصل با لباس سپاهان در لیگ برتر حضور دارد، یکی از مهره‌های اثرگذار تیم ملی در ساختار دفاعی است که حالا با کوله‌باری از تجربه‌های اندوخته شده در رقابت‌های معتبر باشگاهی، آسیایی و جهانی، سومین حضورش در جام ملت‌های آسیا را تجربه می‌کند.
رضاییان تجربه بازی در ۲ جام جهانی و ۲ جام ملت‌های آسیا را در کارنامه دارد. او در سال‌های ۲۰۱۸ و ۲۰۲۲ در جام جهانی به میدان رفت و در ۲ دوره اخیر جام ملت‌های آسیا یعنی ۲۰۱۵ و ۲۰۱۹ لباس تیم ملی ایران را به تن کرد. مدافع و وینگر ساروی تیم ملی حتی سابقه گلزنی در جام جهانی را هم دارد. او یکی از ۲ گل ایران مقابل ولز در جام جهانی را به ثمر رساند. رضاییان معمولا در ترکیب تیم ملی حضوری اثرگذار و مقتدر داشته و از حالا می‌توان او را یکی از مهره‌های اصلی و اثرگذار در خط دفاعی ایران دانست.
امید ابراهیمی
هافبک ۳۶ ساله و نکایی فوتبال ایران که در حال حاضر برای تیم الشمال قطر توپ می‌زند، سومین حضورش در جام ملت‌های آسیا را قرار است تجربه کند.
بازیکن اثرگذاری که معمولا در میانه میدان نقشی پررنگ دارد و میدان‌داری‌اش در جام جهانی ۲۰۱۸ مورد توجه اهالی فوتبال قرار گرفت. تا جایی که پس از مسابقه ایران و مراکش در جام جهانی روسیه، به عنوان یکی از بازیکنان تیم منتخب هفته جام جهانی انتخاب شد.
ابراهیمی در سال‌های ۲۰۱۵ و ۲۰۱۹ نیز عضو تیم ملی ایران بود و در جام ملت‌های آسیا برای ایران به میدان رفت. حضور او رامین رضاییان که هر ۲ از باتجربه‌های تیم ملی محسوب می‌شوند و ۲ دوره اخیر جام ملت‌ها را با هم در ترکیب تیم ملی حضور داشتند، از نقاط قوت ساختار دفاعی ایران به شمار می‌آید.
ابراهیمی همین چند روز پیش -۱۵ دی- در مسابقه دوستانه تیم ملی ایران مقابل بورکینافاسو نخستین گل ملی‌اش را هم به ثمر رساند و آمادگی‌اش را در ۳۶ سالگی نشان داد.
شجاع خلیل‌زاده
مدافع میانی اهل بهنمیر مازندران هم امسال و در ۳۴ سالگی فرصت پیدا کرد تا حضور در جام ملت‌های آسیا را تجربه کند.
خلیل‌زاده که با پرسپولیس رقابت‌های معتبر لیگ قهرمانان آسیا را تجربه کرده و پیشینه حضور در باشگاه‌های قطری را هم دارد، با توجه عملکرد خوبی که در تراکتور داشت مورد توجه سرمربی تیم ملی قرار گرفت و قرار است در کنار ۲ هم‌استانی خود یعنی رضاییان و ابراهیمی در ساختار دفاعی تیم ملی حضور یابد.
خلیل‌زاده ۱۴ بار برای تیم ملی ایران به میدان رفت و یک بار هم توانست گلزنی کند. جام ملت‌های آسیا معتبرترین عرصه‌ای است که خلیل‌زاده تجربه می‌کند و این فرصت را دارد تا در ۳۴ سالگی بدرخشد.
سامان فلاح
بازیکن جوان ۲۲ ساله اهل ساری که مانند شجاع خلیل‌زاده پست تخصصی‌اش دفاع میانی است، برای نخستین بار عضو تیم ملی فوتبال بزرگسالان ایران شده و قرار است دوران ملی‌پوش شدن خود را با حضور در مهم ترین رویداد فوتبالی قاره کهن آغاز کند.
فلاح که در این فصل از مسابقات فوتبال کشور برای گل‌گهر سیرجان بازی می‌کند، در کارنامه‌اش ۱۶ بازی ملی با تیم ملی امید را هم ثبت کرده است. او فوتبال را سال ۱۳۹۶ از باشگاه پدیده ساری آغاز کرد، سپس یک فصل برای تیم مقاومت به میدان رفت و پس از آن نیز به مدت سه فصل با لباس پیکان در فوتبال کشور حضور داشت.
جوان ساروی تیم ملی با توجه به حضور بازیکنان باتجربه‌ در ساختار دفاعی تیم، شاید فرصت زیادی برای به میدان رفتن در جام ملت‌های آسیا به دست نیاورد، اما حضورش در این رقابت‌ها برای او فرصت مهم تجربه‌اندوزی است.
مازندرانی‌های تیم ملی در ۶ جام اخیر
فوتبال مازندران طی ادوار گذشته جام ملت‌های آسیا نیز در ترکیب تیم ملی نماینده داشت. سال ۲۰۰۰ حامد کاویان‌پور بازیکن اهل نور مازندران در ترکیب تیم ملی حضور داشت. سال ۲۰۰۴ رحمان رضایی و ابراهیم تقی‌پور نیز همراه با کاویان‌پور به عنوان مازندرانی‌های تیم ملی عازم رقابت‌های جام ملت‌ها شدند. سال ۲۰۰۷ رحمان رضایی تنها مازندرانیِ حاضر در تیم ملی و جام ملت‌ها بود.
بیشتر بخوانید
فوتباليست هاي مازندراني حاضر در جام ملت هاي آسيا را بشناسيد
همه مردان مازندران
مثلث دفاعي مازندراني در نبرد تيم ملي فوتبال با سامورايي ها
درخشش فوتبالیست‌های مازندرانی در جام جهانی، روز بیاد ماندنی را برای ایران رقم زد
در جام ملت‌های ۲۰۱۱ باز هم تعداد بازیکنان مازندرانی تیم ملی به سه نفر رسید. این بار محمدرضا خلعتبری، محسن بنگر و شهاب گردان در کاروان تیم ملی حضور یافتند. سال ۲۰۱۵ مرتضی پورعلی‌گنجی، امید ابراهیمی، رامین رضاییان و مهرداد پولادی در ترکیب تیم ملی قرار گرفتند و تعداد بازیکنان مازندرانی در جام ملت‌های آسیا تیم ملی برای نخستین بار به چهار نفر رسید. در جام ملت‌های آسیا ۲۰۱۹ نیز مرتضی پورعلی‌گنجی، امید ابراهیمی و رامین رضاییان از مازندران در تیم ملی حضور داشتند.
رقابت‌های جام ملت‌های آسیا ۲۰۲۳ که به میزبانی قطر و با حضور ۲۴ تیم برتر آسیا برگزار می‌شود، از ۲۲ دی آغاز خواهد شد و تیم ملی فوتبال ایران در گروه C رقابت‌ها با تیم‌های فلسطین، هنگ‌کنگ و امارات هم‌گروه است.
نخستین مسابقه ایران در این رقابت‌ها روز یکشنبه ۲۴ دی در ورزشگاه اجوکیشن‌سیتی مقابل فلسطین برگزار می‌شود. تیم ملی ایران دومین مسابقه مرحله گروهی‌اش را باید ۲۹ دی مقابل هنگ‌کنگ در ورزشگاه بین‌المللی خلیفه برگزار کند و سوم بهمن نیز در ورزشگاه اجوکیشن‌سیتی به مصاف امارات برود."
sport,"به گزارش ایرنا، در دور اول این مسابقات، ۱۲ راس اسب بیش از سه ساله نژاد ترکمن هندیکاپ در دسته هفت و به مسافت هزار و ۶۰۰ متر با هم به رقابت پرداختند که اسب «شهبد آریاسب یزدان» زودتر از دیگر اسب‌ها از خط پایان عبور کرد و اول شد و اسب‌های «آتنا شورچه» و «ماهرخ هاشمی» به ترتیب مقام دوم و سوم را کسب کردند.
رقابت در دور دوم ویژه اسب‌های سه ساله نژاد دوخون maiden در دسته مبتدی و نبرده بود که با شرکت ۱۱ راس اسب به مسافت هزار و ۲۰۰ متر برگزار شد و در پایان اسب «هرمن» اول شد و اسب‌های «آرتکس» و «دلتا دلفینی» به ترتیب دوم و سوم شدند.
در دور سوم که ویژه اسب‌های بیش از سه ساله نژاد دوخون هندیکاپ در دسته پنج بود و با شرکت ۱۱ راس اسب به مسافت هزار و ۲۰۰ متر برگزار شد، اسب «فرانچسکو» با پیشی‌ گرفتن از دیگر رقبا اول شد و اسب‌های «گویان» و «من راکت» به ترتیب مقام دوم و سوم را کسب کردند.
Play
% buffered
00:00
Mute
Settings
PIP
Enter fullscreen
Download
رقابت در دور چهارم روز نخست هفته یازدهم مسابقات اسبدوانی کورس پاییزه - زمستانه گنبدکاووس ویژه اسب‌های بیش از چهار ساله نژاد دوخون در دسته آزاد بود که با شرکت ۱۱ راس اسب به مسافت هزار و ۲۰۰ متر برگزار شد و در پایان اسب «آی دل» سریع‌تر از خط پایان گذشت و اسب‌های «آذگل» و «جان آتام» به‌ترتیب رتبه دوم و سوم را از آن خود کردند.
در دور پنجم این مسابقات که ویژه اسب‌های بیش از سه ساله نژاد دوخون هندیکاپ در دسته سه بود و با شرکت ۱۰ راس اسب به مسافت هزار متر برگزار شد، اسب «صفا خان» اول شد و اسب‌های «کادنزا» و «تاوا نورا» به ترتیب دوم و سوم شدند.
رقابت در دور ششم ویژه اسب‌های سه ساله نژاد تروبرد در دسته آزاد بود و با شرکت ۶ راس اسب به مسافت هزار متر برگزار شد و در پایان اسب «هو اسپریت» اول شد و اسب‌های «کوارک» و «میس نایت» به ترتیب دوم و سوم شدند.
در دور هفتم و پایانی این مسابقات هم که ویژه اسب‌های بیش از سه ساله نژاد ترکمن هندیکاپ در دسته چهار بود و با شرکت هفت راس اسب به مسافت هزار و ۶۰۰ متر برگزار شد، اسب «اسکای صحرا» اول شد و اسب‌های «یاد دلشاد» و «محک سعادت» به ترتیب دوم و سوم شدند.
بیشتر بخوانید
پرونده هفته دهم کورس اسبدوانی گنبدکاووس بسته شد + فیلم
پایان هفته یازدهم کورس گنبدکاووس با معرفی اسب‌های برتر + فیلم
شروع هفته دهم مسابقات اسبدوانی گنبدکاووس + فیلم
پایان هفته نهم کورس گنبدکاووس با معرفی اسب‌های برتر + فیلم
تاخت ۷۹ اسب در آغاز هفته سیزدهم کورس گنبدکاووس + فیلم
آغاز هفته چهاردهم کورس اسبدوانی گنبدکاووس+ فیلم
تماشاگران
رقابت ۷۴ اسب در آغاز هفته نهم کورس گنبدکاووس + فیلم
برگزار کنندگان روز نخست هفته یازدهم مسابقات اسبدوانی کورس پاییزه - زمستانه گنبدکاووس در پایان ۱۰ میلیارد و ۱۱۲ میلیون ریال جایزه نقدی به مالکان، مربیان و چابک‌سواران اسب‌های برتر پرداخت کردند.
قرار است روز دوم این هفته از مسابقات اسبدوانی گنبدکاووس عصر فردا جمعه ۲۲ دیماه در مجموعه سوارکاری این شهرستان برگزار شود.
مطابق برنامه تدوین شده از سوی فدراسیون سوارکاری جمهوری اسلامی قرار است، مسابقات اسبدوانی کورس پاییزه - زمستانه گنبدکاووس تا پایان اسفند امسال روزهای پنجشنبه و جمعه هر هفته باحضور تماشاگران برگزار شود.
مسابقات اسبدوانی در شهرستان افزون بر ۴۰۰ هزار نفری گنبدکاووس که از آن به‌عنوان پایتخت سوارکاری کشور یاد می‌شود، سال‌هاست که با حضور جمع زیادی از علاقه‌مندان به این رشته ورزشی برگزار می‌شود.
مسابقات سوارکاری در بین مردم گلستان بویژه ترکمن‌ها علاقمندان زیادی دارد و این رخداد ورزشی بیش از یک دهه است علاوه بر گنبدکاووس در ۲ شهرستان آق‌قلا و بندرترکمن این استان نیز برگزار می‌شود."
sport,"به گزارش ایرنا، کیومرث هاشمی وزیر ورزش و جوانان که به منظور امضای تفاهم‌نامه ورزشی و دیدار با وزیر ورزش صربستان به بلگراد سفر کرده، صبح امروز به وقت محلی از «خانه فوتبال» صربستان دیدار کرد. این «خانه فوتبال» در سال ۲۰۱۱ با حمایت وزارت ورزش صربستان، فیفا و یوفا در زمینی به مساحت ۱۱.۵ هکتار و با هزینه‌ای بالغ بر ۱۵ میلیون یورو ساخته شد.
زمینهای فوتبال، پیست تارتان و هتل از امکانات «خانه فوتبال» بلگراد است.
وزیر ورزش و جوانان ضمن بازدید از این مرکز، با مسئولان «خانه فوتبال» صربستان دیدار و گفت‌وگو کرد. در این دیدار مسئول «خانه فوتبال» صربستان ضمن تشریح امکانات و تسهیلات این مرکز، با ارائه پیشنهاد به وزیر ورزش و جوانان ایران برای برپایی اردوی تیم ملی فوتبال ایران در «خانه فوتبال» گفت که ما این آمادگی را داریم که از تیم ملی ایران پذیرایی کنیم.
پس از این پیشنهاد، هاشمی گفت ایران این آمادگی را دارد که پیشنهادهای مطرح شده را بررسی کند.
در این سفر، محمدحسن تقی‌زاده مدیرکل امور بین‌الملل، وزیر ورزش و جوانان جمهوری اسلامی ایران را همراهی می‌کند."
sport,"به گزارش ایرنا، جلسه کمیته فنی فدراسیون وزنه‌برداری شامگاه پنجشنبه برگزار و تصمیماتی مهمی در این جلسه گرفته شد.
کوروش باقری در جلسه نخست به ارائه گزارشی از روند آماده‌سازی تیم بانوان پرداخت و آمادگی این تیم را برای اعزام کامل به ازبکستان اعلام کرد.
همچنین در جلسه دوم با حضور نواب نصیرشلال، سرمربی و کادرش، بهمن زارع، احسان دارابیگی و سهراب مرادی برگزار شد.
نصیرشلال در این جلسه اهداف و برنامه‌های تیم ملی وزنه‌برداری را تا المپیک پاریس تشریح و ابراز امیدواری کرد با اضافه شدن چند وزنه‌بردار جوان، تیم ملی با ترکیب کامل به ازبکستان اعزام شود.
جلسه نهایی به جمع‌بندی کمیته فنی اختصاص داشت و اعضای این کمیته بدون حضور مربیان تیم ملی درباره کم و کیف اعزام تیم به ازبکستان تبادل نظر کردند.
در پایان مقرر شد برای رقابت‌های قهرمانی آسیا با صلاحدید مربیان، نفراتی که در چرخه کسب سهمیه قرار دارند به همراه شانس‌های کسب مدال در ترکیب تیم‌های مردان و بانوان قرار بگیرند و بحث اعزام کامل تیم‌ها بدون شانس مدال، به تصویب کمیته فنی نرسید.
تاکید کمیته فنی فدراسیون وزنه‌برداری بر دستورالعمل کیفی‌گرایی در اعزام‌ها در حالی است که پولادمردان اعزامی ایران در مسابقات جهانی و بازی‌های آسیایی ۲۰۲۲ هانگژو نتایج دلخواه را کسب نکرده و اکنون تیم مدیریتی سجاد انوشیروانی به دنبال آن است تا با کیفی کردن اعزام‌ها به نوعی پولادمردان و دختران وزنه‌بردار را مجبور به افزایش رکورد کند.
حضور قهرمانان جهان و المپیک در راس فدراسیون وزنه‌برداری این توقع را ایجاد کرده تا وزنه‌برداران ایران بهترین عملکرد را در تورنمنت‌های جهانی و آسیایی در بخش انفرادی هم درخشش لازم را داشته باشند.
انوشیروانی و کمیته فنی با راهبرد کنونی بی تردید فضای رقابتی را در بین ملی‌پوشان این رشته ایجاد خواهد کرد و دیگر کسی خود را از پیش مسافر رقابت جهانی و المپیک نمی داند.
در یکسال گذشته پولادمردان ایران سکوهای مهم جهانی و آسیایی در رده‌های سنی نوجوانان، جوانان و بزرگسالان کسب کردند و حتی تا یک قدمی فتح سکوی قهرمانی جهان رفتند.
وزنه‌برداری ایران در اوزان ۸۹ کیلوگرم، ۱۰۲ کیلوگرم و فوق سنگین شانس رسیدن به توکیو را دارد. در ۸۹ کیلوگرم و فوق سنگین سهمیه ایران تقریبا قطعی و در دسته ۱۰۲ کیلوگرم نیز رضا دهدار و سیدرسول معتمدی نیز در کورس کسب سهمیه هستند. همچنین قرار است مهدی کرمی نیز در این دسته به روی تخته برود.
مسابقات وزنه‌برداری قهرمانی آسیا از ۱۴ بهمن در ازبکستان آغاز می‌شود. این مسابقات گزینشی المپیک پاریس است و برای برخی ملی‌پوشان که هنوز موفق به ثبت رکورد بالا و گرفتن سهمیه المپیک پاریس نشده‌اند، رویداد مهمی است."
sport,"به گزارش ایرنا، رقابت‌های کشتی رنکینگ‌دار کرواسی از روز گذشته در شهر زاگرب آغاز و تا یکشنبه ادامه دارد. این مسابقات در ۲ رشته آزاد و فرنگی پیگیری خواهد شد. در کشتی آزاد ۱۱ نماینده ایران و در رشته فرنگی پنج منتخب این رشته راهی کرواسی شدند.
در چهار وزن نخست رحمان عموزاد خلیلی و حسین ابوذری در اوزان ۶۵ و ۷۴ کیلوگرم به مدال نقره رسیدند و عباس ابراهیم‌زاده در وزن ۶۵ کیلوگرم به مدال برنز رسید. یونس امامی نیز در مرحله یک‌چهارم نهایی وزن ۷۴ کیلوگرم برابر حسین ابوذری شکست خورد و در ادامه به خاطر مصدومیت از رقابت‌های شانس مجدد انصراف داد.
یکی از ستارگان کشتی ایران در این مسابقات کامران قاسمپور است که در وزن المپیکی ۹۷ کیلوگرم به روی تشک خواهد رفت. صفحه اتحادیه جهانی کشتی با معرفی گلادیاتور ایرانی از وی و کایل اسنایدر به عنوان مدعیان اصلی پیکارهای زاگرب در وزن ۹۷ کیلوگرم یاد کرده است.
البته صفحه اتحادیه کشتی در زمان معرفی این ۲ قهرمان جهان دچار اشتباه شده و به جای تگ پیج کایل اسنایدر، صفحه رسمی کایل دیک دیگر قهرمان آمریکایی را در کنار پست خود تک کرده است. اشتباه تیم رسانه‌ای این اتحادیه با واکنش کاربران جهانی این رشته مواجه شده است.
اسنایدر و قاسمپور در صورت برد رقیبان خود در مرحله نیمه‌نهایی وزن ۹۷ کیلوگرم به مصاف هم خواهند رفت.
صفحه مجازی اتحادیه جهانی کشتی از کاربران خود خواسته انتخاب کنند که برنده جدال بزرگ زاگرب کیست؟ قاسمپور یا اسنایدر؟"
sport,"به گزارش خبرنگار ایرنا، بهناز طاهرخانی، زهرا خواجوی و مرحومه ملیکا محمدی سه بازیکن تیم ملی فوتبال زنان ایران و باشگاه خاتون بم بودند که در بامداد سوم دی ماه جاری در یک سانحه رانندگی دچار مصدومیت شدند که متاسفانه ملیکا محمدی جان خود را از دست داد و ۲ بازیکن دیگر نیز به شدت مجروح شدند.
در ادامه و پس از برگزاری مراسم تشییع ملیکا محمدی در شیراز و ورزشگاه آزادی تهران، پیکر این فوتبالیست با درخواست خانواده وی برای تدفین به آمریکا منتقل شد.
زهرا خواجوی که از وضعیت نسبتا بهتری نسبت به بهناز طاهرخانی داشت، زودتر از بیمارستان مرخص و به تهران منتقل شد تا شرایط درمانی دروازه بان اول این روزهای تیم ملی که از ناحیه لگن و دست و پا شده بود، ادامه پیدا کند.
این در حالی است که بهناز طاهرخانی، کاپیتان تیم ملی و ستاره باشگاه خاتون بم دهم دی ماه جاری از بیمارستان مرخص و به منزل پدری خود در تاکستان منتقل شد.
این بازیکن تاکستانی تا امروز از مرگ دوست و هم تیمی خود خبر ندارد چرا که به گفته پزشکان هر نوع شوکی که به وی وارد شود احتمال تشدید خونریزی مغزی و لخته شدن خون وی در مغز خواهد شد.

هرچند وضعیت جسمی این روزهای کاپیتان تیم ملی فوتبال زنان ما در جام ملت های آسیا بهتر از قبل شده و سطح هوشیاری وی نیز پایدار شده است، اما به دلیل آسیب مهره های گردن و دردهای ناشی از آن همواره از محافظ گردن استفاده می کند.
جامعه ورزش، به ویژه ورزشکاران استان قزوین ضمن آرزوی سلامت برای این ورزشگاه، امیدوارند با بهبودی کامل وی، دوباره شاهد کاپیتان تیم ملی بانوان کشورمان در مستطیل سبز باشند.
بهناز طاهرخانی اول خرداد ماه ۷۴ در شهر تاکستان استان قزوین به دنیا آمده و در همه رده های سنی تیم های ملی فوتبال و در پست های مختلف به میدان رفته است."
sport,"به گزارش عصر چهارشنبه ایرنا، رقابت‌های جام ملت‌های آسیا از روز جمعه ۲۲ دی‌ماه با برگزاری دیدار افتتاحیه بین تیم‌های ملی فوتبال قطر و لبنان در ورزشگاه لوسیل آغاز می‌شود. بر همین اساس سایت کنفدراسیون فوتبال در گزارشی ۵ دیدار مرحله گروهی را برای تماشا پیشنهاد کرده که در ادامه به مرور آن می‌پردازیم.
قطر - لبنان
حدود یک سال پیش بود که ورزشگاه لوسیل میزبان فینال جام جهانی فوتبال ۲۰۲۲ قطر بود، دیداری که ۹۰هزار تماشاگر را به این ورزشگاه کشاند و حالا یک‌بار دیگر تمام نگاه‌ها به این استادیوم است تا دیدار افتتاحیه جام‌ملت‌های آسیا بین قطر و لبنان نظاره‌گر باشند.
قطری‌ها به دنبال آن هستند تا نمایشی قابل توجه را از خود به نمایش بگذارند، آنها در شرایطی وارد این رقابت‌ها می‌شوند که هدایت تیم خود را به مارکز لوپز اسپانیایی داده‌اند و او به تازگی جانشین کارلوس کی روش پرتغالی شده و باید دید عنابی‌ها توانسته‌اند خود را با تفکرات سرمربی جدید وفق دهند یا خیر؟
اندونزی - ویتنام
اندونزی و ویتنام دو تیم از منطقه جنوب شرق قاره کهن هستند، آنها برای نخستین بار در ۵۲ سال گذشته در رقابت‌هایی تحت عنوان جام ملت‌های آسیا به مصاف هم می‌روند. هدایت ویتنام بر عهده فیلیپ تروسیه است،‌ این سرمربی فرانسوی سابقه فعالیت در تیم‌هایی از جمله ژاپن، مراکش، قطر، ساحل عاج و نیجریه را در کارنامه دارد و این‌بار قرار است بر روی نیمکت تیم ملی فوتبال ویتنام بنشیند.
اندونزی نیز در صدد است تا اعتباری برای فوتبال خود در سطح نخست آسیا پیدا کند هر چند آنها کار بسیار سختی در این مسابقات دارند. همگروهی با تیم‌هایی مانند عراق و ژاپن بدون شک برای آنها سخت و دشوار است و باید دید در نهایت این تیم جنوب شرق آسیا با چه نتایجی در جام ملت‌های آسیا روبه‌رو خواهد شد.
ایران - امارات
مسوولان فدراسیون امارات در شرایطی تیم خود را آماده حضور در جام‌ ملت‌های آسیا کردند که هدایت این تیم را به سرمربی پرتغالی و سابق کره جنوبی سپردند. پائولو بنتو مربی باتجربه‌ای است که در جام‌جهانی ۲۰۲۲ هدایت تیم ملی فوتبال کره‌جنوبی را برعهده داشت اما بعد از شکست سنگین ۴ بر یک مقابل برزیل در مرحله یک‌هشتم نهایی از سمت خود برکنار شد و حالا او با هدایت امارات به مصاف ایران می‌آید.
در آن سوی میدان تیم ملی فوتبال ایران هم با تغییراتی در راس کادر فنی خود پا به قطر می‌گذارد. هدایت تیم ملی فوتبال ایران بر عهده امیر قلعه‌نویی است، این برای سومین بار است که دو تیم در چهار دوره جام ملت‌های آسیا به مصاف یکدیگر می‌روند و بدون شک دیداری جذاب و تماشایی خواهد بود.
استرالیا – ازبکستان
استرالیا و ازبکستان سوم بهمن‌ماه در ورزشگاه الجنوب به مصاف هم خواهند رفت، دیداری که می‌تواند تکلیف تیم اول و دوم این گروه را مشخص کند. آنها پیش از این هم برابر هم قرار گرفته‌اند. در نیمه‌نهایی ۲۰۱۱ استرالیا موفق شد ۶ بر صفر به پیروزی برسد،‌آنها ۸ سال بعد به لطف مهار دو پنالتی از سوی سنگربان خود جواز حضور در مرحله یک‌چهارم نهایی این رقابت‌ها را کسب کردند و باید دید رقابت دو تیم در این مسابقات چه پیامدهایی را به همراه دارد.
عربستان - تایلند
عربستان در شرایطی پا به جام‌ملت‌های آسیا می‌گذارد که روی نیمکت تیم خود روبرتو مانچینی را می‌بیند. او که پیش از این هدایت تیم ملی فوتبال ایتالیا را بر عهده داشت توانست با این تیم به مقام قهرمانی یورو ۲۰۲۰ برسد اما در راه رسیدن به جام‌جهانی ۲۰۲۲ قطر ناکام بود. مانچینی در باشگاه‌های بزرگی از جمله منچسترسیتی و اینترمیلان مربیگری کرده است و اکنون سبزها امید دارند تا با او به افتخاری دیگر در فوتبال آسیا برسند.
آنها در جام‌جهانی قطر با هدایت هروه رنار شگفتی‌ساز شدند و ۲ بر یک آرژانتین،‌ قهرمان این دوره از جام را شکست دادند و حالا با مانچینی ۵۸ساله چالش جدیدی را پیش رو دارند. در آن سوی میدان هم ماساتادا ایشی ژاپنی به تازگی هدایت تیم فوتبال تایلند را بر عهده گرفته است و به دنبال آن است تا نمایش قابل قبولی را از خود و تیمش به نمایش بگذارد."
sport,"به گزارش ایرنا، سرانجام باشگاه پرسپولیس بعد از توافق با یحیی گل‌محمدی سرمربی خود به صورت رسمی از پایان همکاری با این مربی بعد از 4 سال خبر داد تا قرمزها به فکر گزینه‌ جدید برای هدایت این تیم در ادامه رقابت‌های این فصل باشند.
در این بین خبرهای ضد و نقیض در مورد دیگر گزینه‌های باشگاه پرسپولیس برای جانشینی گل‌محمدی نیز به گوش می‌رسید. مهدی تارتار سرمربی تیم ملوان بندرانزلی چند شب پیش در یک مصاحبه تلویزیونی اعلام کرد باشگاه پرسپولیس برای جذب وی با باشگاه ملوان مذاکراتی داشته که این موضوع با مخالفت باشگاه گیلانی همراه شده است. ماجرا از این قرار است که رضا درویش مدیرعامل قرمزها برای جذب بازیکن از ملوانی‌ها با احمد دنیامالی مدیرعامل این باشگاه گفت‌وگویی داشته و هیچ صحبتی در این بین برای حضور تارتار بر روی نیمکت سرخ‌پوشان به میان نیامده است و مشخص نیست سرمربی قوهای سپید با چه منطقی چنین صحبت‌هایی را نیز مطرح کرده است.
از طرفی نیز گفته می‌شود دراگان اسکوچیچ سرمربی سابق تیم ملی ایران که موفق شد جواز حضور در جام‌جهانی را کسب کند، دیگر گزینه قرمزها برای نیمکت این تیم است. با پیگیری‌های خبرنگار ایرنا مشخص شد باشگاه هیچ‌گونه مذاکره‌ای با این مربی تا بدین لحظه نداشته و گزینه اصلی پرسپولیس برای هدایت این تیم برانکوست و مدیران باشگاه در تلاش هستند تا مقدمات حضور این مربی را برای بازگشت به ایران فراهم کنند."
sport,"به گزارش خبرنگار ایرنا محمدرضا تندروان چهارشنبه شب پس از پایان مسابقه ۲ تیم پاس گرگان و شهداب یزد در جمع خبرنگاران افزود: تیم پاس در زمین خود و مقابل هوادارانش بسیار خوب و جنگنده بازی می‌کند و این روند کار هر تیمی را با مشکل مواجه خواهد کرد.
وی اظهار کرد: علاقمندان به والیبال از هر ۲ تیم بازی خوب دیدند و در واقع این بازی برای ما با توجه به تمرینات انجام شده، دشوار هم بود.
وی ادامه داد: در مجموع بازی جانانه‌ای بود و توانستیم اولین تیم در گرگان باشیم که پاس را شکست دادیم.
سرمربی والیبال شهداب یزد گفت: آنچه اهمیت دارد این است که ما نباید پشت اسم بازیکنان جوان مخفی شویم و امشب همه بازی خوب و زیبای یک جوان ۱۸ ساله در پست پاسور (ایلشن داودی‌پور) را در تیم ما دیدند.
تندروان اضافه کرد: این بازیکن به خوبی توانست مهاجمان تیم ما را تغذیه کند.
Play
% buffered
-01:54
Mute
Settings
PIP
Enter fullscreen
Download
وی ادامه داد: کادر فنی و مجموعه شهداب با افتخار تمام حامی جوانانی است که قرار است به والیبال این مملکت در آینده خدمت کنند.
وی تاکید کرد: ما بدون شک به آینده این قبیل جوانان در تیم‌های ملی امیدوار هستیم.
بیشتر بخوانید
طلسم بردهای خانگی پاس گرگان مقابل شهداب یزد شکسته شد + فیلم
سرمربی پاس گرگان: عملکرد بازیکنانم مقابل والیبال شهداب یزد راضی کننده نبود + فیلم
پاس گرگان و شهداب یزد؛ حساس‌ترین بازی هفته پانزدهم لیگ برتر والیبال
حرکت به سمت صدر و فرار از قعر جدول، هدف گلستانی‌ها در دور برگشت لیگ برتر والیبال
سرمربی والیبال پاس گرگان: با مهار حملات حریف به پیروزی رسیدیم + فیلم
سرمربی شهداب یزد ضمن اظهار امیدواری برای تیمش مبنی بر استمرار برد در مسابقات لیگ برتر والیبال گفت: من کمتر در خصوص قضاوت داوران صحبت می‌کنم، اما در این مسابقه حدود هفت سوت فاحش اشتباه از سوی داوران دیدیم که بدون شک این روند قضاوت‌ها را برای بهتر شدن پیگیری خواهیم کرد.
تیم والیبال شهداب یزد از سری رقابت‌های هفته پانزدهم لیگ برتر کشور، عصر چهارشنبه در گرگان موفق شد با نتیجه سه بر یک پاس این شهر را شکست دهد."
sport,"به گزارش روز پنجشنبه ایرنا و به نقل از روابط عمومی وامور بین الملل سازمان منطقه آزاد کیش، این تور بزرگ خانوادگی که متشکل از ۹۰ مرد و ۶۰ بانوی دوچرخه سوار از سراسر کشور است ۱۸ دی ماه از شهر پارسیان آغاز شده و دوچرخه سواران مسیر پارسیان تا بندر آفتاب را رکاب زدند و با لندیکرافت به جزیره کیش وارد شدند.
این گروه بزرگ دوچرخه سواران تا ۲۳ دی درکیش حضور دارند و از جاذبه های طبیعی وامکانات گردشگری جزیره کیش دیدن می کنند.
ورود تور دوچرخه سواران گردشگری (سایکل توریست‌ها) به جزیره کیش موجی از شادی و هیجان برای شهروندان وگردشگران این جزیره به همراه داشته است.
از مزیت های این گونه گردشگران، انعکاس گسترده تصاویر جاذبه ها و امکانات گردشگری تورهای سایکل توریست یکی از روشهای سفرعلاقمندان به ورزش و جهانگردی است که درسال‌های اخیر با توجه به توسعه فضای مجازی با استقبال زیادی از سوی علاقمندان درسراسر دنیا مواجه شده است."
sport,"به گزارش بامداد پنجشنبه ایرنا،‌ دیدار تیم‌های رئال مادرید و اتلتیکومادرید از مرحله نیمه‌نهایی رقابت‌های سوپر جام اسپانیا از ساعت ۲۲:۳۰ دقیقه چهارشنبه‌شب در ورزشگاه مرسل پارک ریاض برگزار شد و در نهایت با برتری ۵ بر ۳ رئال مادرید به پایان رسید.
در دقیقه ۶ ماریو هرموسو با ضربه سر از روی نقطه کرنر توانست گل اول اتلتی را به ثمر رساند و در دقیقه ۲۰ آنتونیو رودیگر مدافع رئال مادرید با ضربه سر زیبا گل تساوی تیمش را زد.
در دقیقه ۲۹ فرلاند مندی برای رئال برای دومین بار دروازه یان اوبلاک را باز کرد. در دقیقه ۳۷ آنتوان گریژماناز اتلتی با یک شوت محکم توانست دروازه رئال را باز کند و بازی را به تسایو بکشاند.
در ادامه در دقیقه ۷۸ آنتونیو رودیگر با گل به خودی، باعث شد اتلتیکومادرید جلو بیفتد اما کارواخال مدافع با تجربه رئال در دقیقه ۸۵ با یک بغل پای محکم گل سوم رئال مادرید را زد.
این پایان کار نبود و در وقت‌های اضافه نیز استفان ساویچ مدافع اتلتیکومادرید به اشتباه دروازه تیم خود را باز کرد تا رئال مادرید جلو بیفتد و در دقیقه ۱۲۰+۲ ابراهیم هم دیاز توانست برای بار پنجم دروازه حریف را باز کند.
در دیگر دیدار از مرحله نیمه‌نهایی رقابت‌های سوپرجام اسپانیا بارسلونا و اوساسونا از ساعت ۲۲:۳۰ دقیقه امشب به مصاف یکدیگر می‌روند."
sport,"به گزارش عصر چهارشنبه ایرنا، شین تائه یونگ، سرمربی تیم ملی فوتبال اندونزی بعد از شکست ۵ بر صفر در دیدار دوستانه برابر ایران در آستانه جام‌ملت‌های آسیا گفت: این یک دیدار دوستانه بود اما قصد داریم در بازی رسمی خود برابر عراق، نمایش قابل قبولی را به نمایش بگذاریم.
وی با اشاره به نتیجه‌ای که برابر ایران رقم‌ خورد، افزود: در خط دفاعی چند اشتباه داشتیم که در نهایت باعث شد سه‌بار دروازه ما باز شود. با شروع رسمی مسابقات جام ملت‌ها نیاز داریم تا با تمرکز بیشتری به زمین برویم و دیگر جایی برای چنین اشتباهاتی نداریم.
سرمربی تیم فوتبال اندونزی یادآور شد: در زمان باقیمانده تا شروع مسابقات تمرینات خود را ادامه خواهیم داد. باید در طول بازی روی ضدحملات کار و موقعیت‌های مناسبی را برای خود ایجاد کنیم.
تیم فوتبال اندونزی در گروه D جام‌ملت‌های آسیا با تیم‌های ژاپن، عراق و ویتنام همگروه است. آخرین حضور اندونزی در جام‌ملت‌های آسیا به سال ۲۰۰۷ میلادی بازمی‌گردد و باید دید این تیم جنوب شرق آسیا در این دوره چه عملکردی را از خود بر جای خواهد گذاشت."
sport,"به گزارش ایرنا، نیم‌فصل نخست لیگ برتر فوتبال کشور هفته پیش به پایان رسید و حالا تمام توجه فوتبال‌دوستان به قطر و جام ملت‌های آسیاست. اما هواداران نساجی در این بین نیم‌نگاهی هم به فصل نقل‌وانتقالات دارند و نگران وضعیت تیم محبوب‌شان در نیم‌فصل دوم هستند. به این امید که کادر مدیریتی و فنی باشگاه در تعطیلات نیم‌فصل بازیکنان اثرگذاری را جذب کند تا مانند لیگ بیستم که نساجی نیم‌فصل نخست را با ایستادن در رتبه پانزدهم و تغییر ۲ سرمربی به پایان رسانده بود، در نیم‌فصل دوم بتواند امتیازات لازم برای بقا در لیگ برتر را کسب کند.
نگاهی به عملکرد نساجی در نیم‌فصل پشت‌سر گذاشته شده نشان می‌دهد که این تیم در چه وضعیت نگران‌کننده‌ای قرار دارد. این تیم از ۱۵ مسابقه ۹ دیدار را با شکست به پایان رساند و با ۱۰ امتیازی که از ۲ برد و چهار تساوی کسب کرد در رتبه پانزدهم جدول ۱۶ تیمی لیگ برتر قرار دارد.
نساجی در این ۱۵ مسابقه ۲۲ گل دریافت کرد و همراه با مس رفسنجان دومین خط دفاع ضعیف نیم‌فصل را به نام خود ثبت کرده است. این تیم همراه با استقلال خوزستان قعرنشین در تعداد تساوی‌ها با ۹ نتیجه مساوی رکورددار نیم‌فصل است. از نظر امتیازگیری در بازی‌های خارج هم از خانه که برای نساجی هفت مسابقه بود، حتی ضعیف‌تر از استقلال خوزستان عمل کرده و شانزدهمین تیم جدول محسوب می‌شود.
جدول نیم‌فصل لیگ بیست‌وسوم
مروری بر عملکرد نساجی طی پنج دوره حضورش در لیگ برتر فوتبال کشور نشان می‌دهد که در فصل جاری و لیگ بیستم ضعیف‌ترین عملکرد نیم‌فصلی نساجی ثبت شده است.
لیگ هجدهم؛ رتبه ۱۰
نساجی نخستین حضورش در لیگ برتر را با جواد نکونام که این روزها با استقلال صدرنشین، مدعی قهرمانی است آغاز کرد. لیگ هجدهم برای نساجی با شکست خانگی مقابل ذوب‌آهن آغاز شد، اما تیم تازه‌وارد لیگ برتر در پایان نیم‌فصل توانست رتبه ۱۰ را کسب کند که عملکرد قابل قبولی برای نساجی محسوب می‌شود.
نساجی در آن نیم‌فصل با ۳ برد، هفت تساوی، پنج شکست و ۱۵ گل زده و ۱۶ گل خورده، از ۱۵ مسابقه ۱۶ امتیاز کسب کرده بود. البته نکونام پس از پایان نیم‌فصل از نساجی جدا شد و مجید جلالی در نیم‌فصل دوم سرمربیگری نساجی را به عهده گرفت.
جدول نیم‌فصل لیگ هجدهم
لیگ نوزدهم؛ رتبه ۱۰
فصل نوزدهم برای نساجی با سرمربیگری رضا مهاجری آغاز شد و در پایان نیم‌فصل هم نساجی روی همان رتبه‌ای ایستاد که با نکونام کسب کرده بود. نساجی با رضا مهاجری تیم خوش‌ساختی شده بود و خوب بازی می‌کرد، اما از ۱۵ مسابقه با ۲ برد، هفت تساوی و ۶ شکست توانست ۱۳ امتیاز کسب کند و نیم‌فصل را با ایستادن روی پله دهم به پایان برساند. نساجی در این نیم‌فصل نیز ۱۵ گل وارد دروازه حریفان کرد، اما عملکرد دفاعی ضعیف‌تری نسبت به نیم‌فصل نخست لیگ هجدهم داشت و ۲۲ گل خورد.
نساجی در آن فصل تهاجمی بازی می‌کرد. شاگردان مهاجری در ۱۵ بازی نیم‌فصل نخست ۱۹۸ شوت، یعنی به طور میانگین ۱۳ شوت در هر بازی به سمت دروازه حریفان زدند که یک سوم این شوت‌ها، یعنی ۶۷ شوت داخل چارچوب بود.
مهاجری و بازیکنانش تا پایان هفته پنجم عملکرد خیره‌کننده‌ای داشتند. آن‌ها از پنج بازی هشت امتیاز به دست آوردند و در پایان هفته پنجم تیم سوم جدول بودند. جالب‌تر این که تا پیش از هفته ششم با ۱۲ گل زده بهترین خط حمله لیگ برتر را در اختیار داشتند. اما از هفته پنجم به بعد روند ناکامی‌های نساجی آغاز شد تا نساجی بعد از پنج هفته‌ پرشور و هیجانی، پنج هفته‌ عجیب و نگران‌کننده را آغاز کند. موتور گلزنی نساجی بعد از تساوی هفته پنجم مقابل پارس جنوبی جم خاموش شد و حدود ۶۴۰ دقیقه بعد جلوی استقلال در قائمشهر با تک‌گل بی‌ثمر «محمد عباس‌زاده» روشن شد.
جدول نیم‌فصل لیگ نوزدهم - در فصل نوزدهم تیم‌ها پس از انجام یک مسابقه از نیم‌فصل دوم به تعطیلات رفتند.
لیگ بیستم؛ رتبه ۱۵
شبیه‌ترین و نزدیک‌ترین نساجیِ سال‌های اخیر به نساجی نیم‌فصل نخست فصل جاری را در لیگ بیستم می‌توان یافت. فصلی که نساجی نیم‌فصل نخستش را با سرمربیگری وحید فاضلی آغاز کرد و با سرمربیگری مجید جلالی و قعرنشینی به پایان رساند.
نساجی نیم‌فصل نخست لیگ بیستم را با کسب ۹ امتیاز از ۱۵ مسابقه و قرار گرفتن در رتبه پانزدهم جدول تمام کرد. ۲ برد، سه تساوی و ۱۰ شکست با ثبت ۱۱ گل زده و ۲۰ گل خورده، ضعیف‌ترین نساجی لیگ برتری طی یک نیم‌فصل را ثبت کرده بود.
وحید فاضلی که برای نخستین بار سرمربیگری یک تیم را به عهده گرفته بود نتوانست انتظارها را برآورده کند و از ۱۱ مسابقه فقط ۹ امتیاز کسب کرد. پس از هفته یازدهم فاضلی برکنار شد و مجید جلالی برای دومین بار سرمربیگری نساجی را به عهده گرفت. اما حضور جلالی هم تاثیری در روند بحرانی تیم نداشت و نیم‌فصل برای نساجی با همان ۹ امتیاز به پایان رسید.
جدول نیم‌فصل لیگ بیستم
لیگ بیست‌ویکم؛ رتبه ۹
فصل رویایی نساجی در لیگ بیست‌ویکم رقم خورد. فصلی که نساجی توانست تاریخ‌سازی کند و قهرمان جام حذفی شود. ساکت الهامی که در نیم‌فصل دوم لیگ بیستم و پس از ناکامی‌های نساجی با مجید جلالی، سرمربیگری نساجی بحران‌زده را به عهده گرفته بود توانست نساجی را با کسب نتایجی درخشان از لبه پرتگاه نجات دهد و در لیگ برتر نگه دارد. به همین دلیل هدایت نساجی در لیگ بیست‌ویکم نیز به الهامی سپرده شد و نساجی چهارمین فصل حضورش در لیگ برتر را با الهامی آغاز کرد.
حاصل کار نساجی با الهامی در نیم‌فصل نخست قابل دفاع بود. چهار برد، هشت مساوی و سه شکست با ۱۴ گل زده و ۱۴ گل خورده سبب شد که نساجی نیم‌فصل نخست را با ایستادن در رتبه نهم به پایان برساند و برای نخستین بار نیم‌فصل را با رتبه یک‌ رقمی تمام کند.
جدول نیم‌فصل لیگ بیست‌ویکم
لیگ بیست‌ودوم؛ رتبه ۹
لیگ بیست‌ودوم برای نساجی با سرمربیگری حمید مطهری آغاز شد. مطهری هم نخستین سرمربیگری‌اش با یک تیم لیگ برتری را تجربه می‌کرد و توانست مانند الهامی نیم‌فصل قابل دفاعی را ثبت کند.
پنج برد، پنج تساوی و پنج باخت با ۲۰ گل خورده و ۱۸ گل زده حاصل کار نساجی با سرمربیگری حمید مطهری بود که در ۱۵ مسابقه نیم‌فصل نخست لیگ بیست‌ودوم ثبت شد.
نساجی با ۲۰ امتیازی که کسب کرده بود نیم‌فصل را مانند فصل قبلش با قرار گرفتن در رتبه نهم به پایان رساند تا در نیم‌فصل دوم خیال هواداران این تیم تا حد بسیار زیادی از بقا در لیگ راحت باشد.
لیگ بیست‌وسوم؛ بیم و امید
نساجی پنج دوره اخیر لیگ برتر را به هر شکلی که بود توانست پشت سر بگذارد و از خطر سقوط بگریزد. اما این‌که آیا در این فصل هم می‌تواند یک بار دیگر بحران را مدیریت کند و در پایان نیم‌فصل دوم رتبه‌ای بالاتر از پانزدهم یا شانزدهم داشته باشد، هنوز مشخص نیست.
نماینده مازندران در لیگ برتر فوتبال کشور این ‌نیم‌فصل را با سید مهدی رحمتی آغاز کرد و با لوکاس آلکاراس اسپانیایی به پایان رساند. رحمتی نتوانست با نساجی انتظارات را برآورده کند و کنار گذاشته شد و حالا هواداران امیدوارند که اندیشه‌های لالیگایی سرمربی اسپانیایی تیم‌شان بتواند ناجی نساجی در نیم‌فصل دوم باشد.
آلکاراس در ۲ مسابقه پایانی نیم‌فصل نخست سکان هدایت نساجی را در اختیار گرفت و نشانه‌هایی از تغییر و تحول در تیم ایجاد کرد. شاید اگر اشتباه فاحش داور در بازی نساجی مقابل فولاد نبود و گل آفساید فولادی‌ها ثبت نمی‌شد، نساجی دست‌کم با یک تساوی و ایستادن روی پله چهاردهم نیم‌فصل را به پایان می‌رساند.
در هر حال نساجی‌چی‌ها امیدوارند در نیم‌فصل دوم لیگ بیست‌وسوم نیز مانند فصل‌ بیستم، تیم‌ محبوب‌شان جان تازه‌ای بگیرد و خود را به میانه‌های جدول برساند.
بیشتر بخوانید
نساجی مازندران ؛ یک تیم با دو چهره
نساجی در ترکیه به مصاف ۲ تیم اروپایی می‌رود
نساجی لیگ برتر از نگاه اعداد
قعرنشینی مازندرانی‌ها در فصل جاری فوتبال و فوتسال کشور
فولاد - نساجی؛ تقابل اندیشه‌های لالیگایی برای پایان خوشِ نیم‌فصل"
sport,"به گزارش ایرنا، علیرضا پورسلمان روز سه‌شنبه و در مجمع سالیانه هیات شمشیربازی خراسان رضوی افزود: هیات شمشیربازی این استان توانست، با توجه به گرانی تجهیزات نسبت به داخلی سازی اقلام این ورزش اقدام کند تا با وجود واردات اندک تجهیزات این رشته، نیازمندی کشور در رشته شمشیربازی رفع شود.
وی ادامه داد: جایگاه این رشته در استان خراسان رضوی به گونه ای است که هیات ورزشی رشته شمشیربازی باید یک سالن اختصاصی مناسب در اختیار خود داشته باشد.
رییس فدراسیون شمشیربازی اظهار کرد: اگر این ورزش در خراسان رضوی و چند استان دیگر رونق گیرد، موجب گسترش آن در سطح جامعه خواهد شد.
وی با اشاره به اینکه تجلیل از پیشکسوتان شمشیر بازی با برگزاری مسابقات جام آزاد پیگیری شود، گفت: انتقال تجربه از نسل قدیم این رشته به ورزشکاران فعلی به خوبی انجام و باید تبادل اطلاعات به ورزشکاران آینده نیر به بهترین شیوه انجام شود.
پورسلمان افزود: ورزشکاران استان خراسان رضوی باید متفاوت و سرآمد در شاخصه‌های فرهنگی، اخلاقی و ورزشی در تمام مسابقات حضور پیدا کنند.
همگانی شدن ورزشهای لوکس
مدیر کل ورزش و جوانان استان خراسان رضوی نیز گفت: برای همگانی شدن ورزشهایی همچون شمشیربازی و بولینگ که لوکس به شمار می‌رود باید اقداماتی صورت گیرد تا مردم بتوانند از فواید آن ورزش بهره ببرند و در عین حال استعدادهای جدید نیز کشف و شناسایی شوند.
علیرضا تاج فیروز با تاکید بر برنامه ریزی برای ورزشهای قهرمانی بیان کرد: در تمام هیات‌های ورزشی استان باید توسعه ورزش در میان بانوان مورد توجه جدی واقع شود، زیرا آنان می‌توانند در جمع خانواده خود تاثیرگذار باشند.
وی بیان کرد: برگزاری مجامع سالیانه در گذشته کمتر مرسوم بوده است و هیاتهای ورزشی ضمن ارائه مطالب خود به مجمع، باید برنامه های آتی را نیز بیان کنند.
مدیر کل ورزش و جوانان خراسان رضوی افزود: اعتبار مالی که قرار است در اختیار هیاتهای ورزشی قرار گیرد بر اساس عملکرد هیات‌های ورزشی همچون تعداد ملی پوشان، میزان حضور در میادین بین المللی و رتبه هیات در فدراسیون مربوطه تخصیص پیدا خواهد کرد و قرار نیست هیاتهای کم کار مورد حمایت باشند، بنابراین روند فعالیت و برنامه چشم انداز هیات‌ها ضروری است.
به گفته وی، هم اکنون در حال پیاده سازی نظام مالی درستی برای هیات‌های ورزشی هستیم که بودجه هیات‌های ورزشی بر اساس برنامه‌های هیات تقسیم بندی خواهد شد.
بیشتر بخوانید:
افزایش علاقه به رشته شمشیربازی در مشهد
شهر مشهد ، به عنوان میزبان مسابقات جهانی شمشیربازی برگزیده شد
مدیر کل ورزش و جوانان استان خراسان رضوی ادامه داد: سال گذشته و بر اساس ابلاغ وزارت ورزش و جوانان، سالن های ورزشی قیمت گذاری شدند و طبق قانون نباید کمتر از رقم مشخص شده، اجاره داده شوند.
تاج فیروز بیان کرد: همچنین سالن‌های تخصصی ورزشی استان نیز برای سال آینده به قیمت واقعی خود به مزایده گذاشته می شوند تا درآمد آن نیز در راستای مولد سازی اموال دولتی، برای تامین نیازهای همان هیاتها استفاده شود.
هیات بی حاشیه
رییس هیات شمشیربازی خراسان رضوی نیز اظهار کرد: این هیات از کم حاشیه ترین هیات های کشور است و به واسطه دور بودن از حاشیه ها توانست در سال گذشته در مسابقات کسب رتبه و امتیاز کند و نیروهای جدیدی را نیز برای همراهی تیم ملی پرورش دهد.
علی یعقوبیان افزود: این هیات با توجه به سوابق خود، سابقه درخشانی دارد و افراد باتجربه‌ای نیز در جمع خود دارد که از تجارب آنان بهره گیری می‌شود.
وی ادامه داد: از سوی دیگر و با توجه به شرایط اقتصادی و قیمت بالای تجهیزات سعی شده است تا نسبت به داخلی سازی این اقلام اقداماتی صورت گیرد."
sport,"به گزارش ایرنا،فدراسیون جهانی تکواندو اسامی چهار پاراتکواندوکار ملی پوش کشورمان که جواز حضور در پارالمپیک پاریس را بدست آورده اند را اعلام کرد.
بر اساس نامه دکتر چو، مریم عبدالله پور در وزن ۴۷- کیلوگرم، سعید صادقیانپور در وزن ۶۳- کیلوگرم، علیرضا بخت در وزن ۸۰- کیلوگرم و حامد حق شناس در وزن ۸۰+ کیلوگرم کلاس K۴۴ مجوز حضور در پارالمپیک پاریس را کسب کردند.
گفتنی است اسفند ماه سال جاری رقابت‌های کسب سهمیه پارالمپیک پاریس در بخش قاره ای به میزبانی چین برگزار می گردد و پارانکواندو ایران این شانس را دارد که در بخش بانوان دو بلیت سفر به پاریس را رزرو کنند."
sport,"به گزارش ایرنا، یحیی گل‌محمدی پس از پایان آخرین بازی نیم‌فصل از سمت خود استعفا داد و باشگاه پرسپولیس نیز با این استعفا موافقت کرد تا دوران حضور این مربی هم در جمع قرمزها به پایان برسد.
گل‌محمدی پس از اعلام استعفای خود می‌خواست جدایی‌اش از این تیم نهایی شود اما باشگاه شرایط را برای پایان همکاری ایجاد نمی‌کرد. در نهایت گل‌محمدی پس از کش و قوس‌های فروان شبانه با باشگاه توافق کرد و جدا شد. پیش از این رضا درویش که سعی داشت سرمربی مستعفی تیمش را هر بار مقصر جلوه دهد. او اعلام کرد «از روزی که فهمیدیم وی برای جدایی مصر است، مذاکرات خود را برای حضور سرمربی جدید آغاز کردیم.» درویش همچنین اعلام کرد که کمیته فنی و هیات مدیرها قرمزها ١٠ گزینه را انتخاب کردند که اولویت اصلی آنها برانکو ایوانکوویچ سرمربی اسبق پرسپولیس است.
محمد دلبری عضو هیات رئیس باشگاه مامور مذاکره با سرمربی تیم ملی عمان شد و در حالی که گفته می‌شد پیشنهاد پرسپولیس به برانکو یک ونیم ساله است اما خبرهایی شنیده شد مبنی براینکه پیشنهاد درویش به برانکو، هدایت پرسپولیس تا پایان فصل بوده که این موضوع باعث دلخوری این مربی کروات شد.
بیشتر بخوانید
مذکرات با برانکو ادامه دارد؛ در صورت بن‌بست به سراغ مربی خارجی دیگری می‌رویم!
تلاش نافرجام برای فتح نیمکت پرسپولیس؛ با هیچکس جز برانکو مذاکره نشده است
بازگشت مرد کروات به میز مذاکره؛ برانکو نزدیک‌تر از هر زمانی به نیمکت پرسپولیس
پروفسور پیشنهاد پرسپولیس را رد کرد
شوک شبانه به سرخ‌پوشان؛ چرا برانکو به پرسپولیس نه گفت؟
شرط مهم برانکو برای پرسپولیس؛ معضل بزرگ برای بازگشت سرمربی کروات
از طرفی نیز مشکل اصلی برای پذیرش هدایت پرسپولیس، موضوع مالیاتی برانکو است که این مربی با توجه به پرداخت اصل مالیات که بارها درویش آن را اعلام کرده، خواستار برگه تسویه مالیاتی شده که با توجه به پرداخت نشدن جریمه دیر کرد این موضوع محقق نشده است. حالا گفته می‌شود باشگاه به برانکو گفته این دیرکرد پرداخت شده و گویا این مربی کروات متوجه شده چنین خبری صحت ندارد و حالا اعلام کرده نمی‌تواند به پرسپولیس باز گردد.
چیزی که به خوبی عیان شده این است که هواداران از این دوگانگی در صحبت‌های مدیران باشگاه پرسپولیس کلافه شدند و می‌خواهند حقیقت را بدانند. مدیریت باشگاه با توجه به شرایط جدولی پرسپولیس و اینکه این تیم مدافع عنوان قهرمانی‌ است، باید فرصت را مغتنم شمرده و جانشین گل‌محمدی را انتخاب کرده و کار را برای حضور هر چه بهتر در نیم فصل دوم آغاز کند.
از طرفی نیز نقل و انتقالات زمستانی در پیش است و باشگاه باید با توجه به مصدومیت برخی از ستاره‌های خود و ضعف در برخی از پست‌ها، تقویت شود. اما حالا که توپ و میدان بدون هیچ مزاحمی در اختیار درویش است، او باز هم تعلل می‌کند. هر چند این ماجرا برای هواداران چندان غریب نیست. درویش در ماجرای جذب مهاجم در ابتدای فصل نیز فرصت‌ها را از دست داد تا در نهایت، چند ساعت مانده به پایان نقل و انتقالات، نبیل باهویی را جذب کرد که خود محل مناقشه مدیریت و کادرفنی باشگاه شد و حالا گویا حضور برانکو در پرسپولیس تبدیل به پروژه باهویی ٢ برای درویش و دوستان شده است."
sport,"به گزارش ایرنا، رقابت‌های بین‌المللی کشتی آزاد جام اوپن زاگرب و نخستین رنکینگ اتحادیه جهانی کشتی در سال ۲۰۲۴ روزهای ۲۰ و ۲۱ دی ماه در کشور کرواسی برگزار شد.
در پایان این مسابقات تیم ایران توسط محمد نخودی در وزن ۷۹ کیلوگرم، امیرعلی آذرپیرا در وزن ۹۷ کیلوگرم، امیرحسین زارع در وزن ۱۲۵ کیلوگرم به مدال طلا، رحمان عموزاد در وزن ۶۵ کیلوگرم، حسین ابوذری در وزن ۷۴ کیلوگرم، امیرررضا معصومی در وزن ۱۲۵ کیلوگرم به مدال نقره، عباس ابراهیم‌زاده در وزن ۶۵ کیلوگرم و کامران قاسم‌پور در وزن ۹۷ کیلوگرم به مدال برنز دست یافت.
در وزن ۱۲۵ کیلوگرم هر چند که امیررضا معصومی نتوانست به دوبنده تیم ملی کشتی ایران برسد اما فنون ناب وی در این دوره از رقابت‌ها مورد توجه اتحادیه جهانی کشتی قرار گرفت.
اتحادیه جهانی بخشی از مبارزه معصومی را با میسون پاریس در مرحله نیمه نهایی منتشر کرد و به تمجید از این پدیده جوان کشتی ایران پرداخت.
در وزن ۱۲۵ کیلوگرم امیرحسین زارع پس از استراحت در دور نخست، در دور دوم با نتیجه ۱۰ بر صفر ژیوی دنگ از چین را مغلوب کرد. وی در دور بعد با نتیجه ۱۱ بر صفر نیکلاس گودیازدوفسکی از آمریکا را از پیش رو برداشت. زارع در مرحله نیمه نهایی با توجه به عدم حضور گنو پتریاشویلی عنوان‌دار جهان و المپیک از گرجستان پیروز شد و به دیدار فینال راه یافت.
پادشاه کشتی جهان در فینال این وزن با نتیجه پنج بر صفر برابر امیررضا معصومی به برتری رسید و صاحب دوبنده تیم ملی در المپیک پاریس شد.
امیررضا معصومی دیگر نماینده کشورمان که در گروه دیگر قرار داشت، در دور اول با نتیجه ۶ بر ۲ گیوی ماتچراشویلی از گرجستان را مغلوب کرد. وی در دور دوم با نتیجه ۳ بر صفر یوسف حمیدا از مصر را از پیش رو برداشت. معصومی در دور سوم با نتیجه ۸ بر ۴ گئورگی مشویلدیشویلی از جمهوری آذربایجان را شکست داد و راهی مرحله نیمه نهایی شد. وی در دور بعد با نتیجه ۱۱ بر ۶ از سد میسون پاریس دارنده مدال برنز جهان از آمریکا گذشت.
دیدار فینال این وزن بین امیرحسین زارع و امیررضا معصومی برگزار شد که زارع با نتیجه ۵ بر صفر مقابل معصومی به برتری رسید و صاحب مدال طلا شد، معصومی نیز به مدال نقره رسید.
Play
% buffered
-00:19
Mute
Settings
PIP
Enter fullscreen
Download"
sport,"به گزارش چهارشنبه شب ایرنا، سرخپوشان تمرینات خود برای نیم فصل دوم را از شنبه پیش رو طبق برنامه‌ای که پیش از این نیز اعلام شده بود، آغاز خواهند کرد.
هیات‌مدیره و مدیرعامل در نشست امروز خود، بر این مساله تاکید و اعلام کردند این تمرینات زیر نظر اوسمار ویرا، مربی برزیلی تیم پرسپولیس، برگزار خواهد شد.
همچنین، اعضای خارجی کادر فنی پرسپولیس که برای تعطیلات لیگ و سال نو میلادی ایران را ترک کرده بودند، قبل از نخستین تمرین در تهران حضور خواهند داشت.
بر این اساس طبق برنامه پروازی و بلیت برگشت که پیش از این رزرو شده بود، اوسمار ویرا و وسلی ننکا مربی دروازه‌بانان بامداد روز جمعه به تهران خواهند رسید و پپه لوسادا مربی بدنساز اسپانیایی پرسپولیس نیز ساعت ۵ صبح روز شنبه از مرز هوایی وارد تهران می‌شود."
sport,"به گزارش ایرنا، تورنمنت اوپن زاگرب در حالی از امروز (چهارشنبه) آغاز خواهد شد که ۱۱ آزادکار کشورمان بر روی تشک می‌روند. در روز نخست رقابت‌ها در اوزان ۵۷، ۶۱، ۶۵، ۷۰، ۷۴ و ۸۶ کیلوگرم کشتی آزاد برگزار خواهد شد که نمایندگان ایران در وزن‌های ۶۵، ۷۴ و ۸۶ کیلوگرم حضور دارند.
همچنین در روز دوم رقابت‌ها نیز مسابقات اوزان ۷۹، ۹۲، ۹۷ و ۱۲۵ کیلوگرم برگزار خواهد شد.
در وزن ۶۵ کیلوگرم رحمان عموزاد در دور نخست با نتیجه ۱۲ بر ۴ و سه اخطاره عبدالله توپراک از ترکیه را مغلوب کرد. وی در دور بعد با نتیجه ۱۰ بر صفر از سد شائو هوا یوان از چین گذشت و راهی مرحله یک چهارم نهایی شد. وی در این مرحله به مصاف برندگان کشتی میان نمایندگان آرژانتین و فرانسه می‌رود.
عباس ابراهیم‌زاده دیگر نماینده کشورمان در این وزن که در گروه عموزاد حضور دارد،‌ در دور اول با با نتیجه ۱۰ بر صفر گودردزی ژبیاشویلی از گرجستان را مغلوب کرد. وی در دور دوم با نتیجه ۹ بر ۲ بائو ون وی از چین را مغلوب کرد و راهی مرحله یک چهارم نهایی شد. وی در این مرحله به مصاف برنده کشتی‌گیران گرجستان و لهستان می رود. دو نماینده کشورمان در صورت پیروزی بر حریفان خود، در مرحله نیمه نهایی رو در روی یکدیگر قرار می گیرند.
در وزن ۷۴ کیلوگرم یونس امامی پس از استراحت در دور اول، در دور دوم با نتیجه ۱۰ بر صفر مقابل نورلانبیکی وورنیبای از چین به پیروزی رسید. حسین ابوذری دیگر نماینده کشورمان نیز در دور نخست با نتیجه ۱۱ بر صفر توبیاس پورتمانین از سوئیس را شکست داد. وی در دور بعد با نتیجه ۸ بر صفر وادیم کوریلنکو از اوکراین را از پیش رو برداشت. نمایندگان کشورمان در مرحله یک چهارم نهایی به مصاف هم می روند.
در وزن ۸۶ کیلوگرم هادی وفایی‌پور با توجه به سر وزن نرسیدن از دور رقابت‌ها کنار گذاشته شد.
نفرات تیم منتخب کشتی آزاد کشورمان اعزامی به این مسابقات به شرح زیر است:
۶۵ کیلوگرم: رحمان عموزاد و عباس ابراهیم‌زاده
۷۴ کیلوگرم: یونس امامی و حسین ابوذری
۷۹ کیلوگرم: محمد نخودی و عبدالله شیخ اعظمی
۸۶ کیلوگرم: هادی وفایی‌پور
۹۷ کیلوگرم: کامران قاسم‌پور و امیرعلی آذرپیرا
۱۲۵ کیلوگرم: امیرحسین زارع و امیررضا معصومی"
sport,"به گزارش ایرنا، پیمان حدادی، عضو هیات مدیره باشگاه با اعلام اینکه یکی از محل های درآمدی باشگاه که سالها هست مغفول مانده، موضوع کپی رایت است، در این خصوص به سایت باشگاه گفت: باشگاه اقدامات حقوقی و قضایی لازم در مقابل افراد و نهادهایی که به عرضه محصولات پرسپولیس (از جمله لباس هواداری) که با نام و لوگوی باشگاه اقدام می‌کنند را آغاز کرده است و در روز گذشته با هماهنگی دادستانی و نیروی انتظامی، یکی از فروشگاه‌های منطقه منیریه محکوم و تمامی محصولات با نام باشگاه پرسپولیس در این فروشگاه ضبط گردید و این فروشگاه موظف شد جهت فروش محصولات با نام پرسپولیس، ابتدا از باشگاه مجوز دریافت کند. این اقدام برای سایر خاطیان نیز در دست اقدام است.
وی همچنین در خصوص پخش محتواهای صوتی و تصویری متعلق به باشگاه که توسط پلتفرم‌ها و سایت‌ها بدون کسب اجازه از باشگاه پخش می‌شود، بیان کرد: جلسات خوبی با مسولین «ساترا» داشته‌ایم و به زودی در این خصوص اقدامات حقوقی و قضایی توسط معاونت حقوقی باشکاه آغاز خواهد شد تا حق و حقوق باشگاه در موضوعات مالکیت فکری و کپی رایت، حفظ شود.
حدادی اضافه کرد: با هماهنگی مدیرعامل هفته آینده با سازمان لیگ در خصوص تبلیغات محیطی جلسه‌ای خواهیم داشت تا بتوانیم از این محل درآمدی که حق باشگاه است، مشخص و دریافت گردد.
عضو هیات مدیره در خصوص طلب ۱۰۹ میلیارد تومانی باشگاه از وزارت ورزش و جوانان گفت: امورمربوط به این موضوع از سمت باشگاه کامل انجام شده و این طلب در سامانه مدیریت بدهی های دولت ثبت شده است و مسولین مربوطه باید زودتر منابع لازم جهت تسویه مبلغ ۱۰۹ میلیارد را اختصاص دهند.
او در پایان اعلام کرد در هر کدام از موضوعات فوق گزارشات تکمیلی در آینده به سهامداران و هواداران اعلام خواهد شد."
sport,"به گزارش چهارشنبه‌شب ایرنا، رقابت‌های بین‌المللی کشتی آزاد جام آزاد(اوپن) زاگرب و اولین مرحله از رنکینگ اتحادیه جهانی کشتی در سال ۲۰۲۴ میلادی، از ظهر امروز در شهر زاگرب کرواسی آغاز شد.
نتایج نمایندگان کشورمان به شرح زیر است:
در وزن ۶۵ کیلوگرم رحمان عموزاد در دور نخست با نتیجه ۱۲ بر ۴ و سه اخطاره عبداله توپراک از ترکیه را مغلوب کرد. وی در دور بعد با نتیجه ۱۰ بر صفر از سد شائو هوا یوان از چین گذشت و راهی مرحله یک چهارم نهایی شد.
او در این مرحله مقابل آگوستین دستریباتس از آرژانتین به پیروزی دست یافت و راهی مرحله نیمه نهایی شد. عباس ابراهیم زاده دیگر نماینده کشورمان نیز که در گروه عموزاد حضور دارد، ‌ در دور اول با با نتیجه ۱۰ بر صفر گودردزی ژبیاشویلی از گرجستان را مغلوب کرد. وی در دور دوم با نتیجه ۹ بر ۲ بائو ون وی از چین را مغلوب کرد و راهی مرحله یک چهارم نهایی شد.
عموزاد در این مرحله با نتیجه ۵ بر ۲ کرزیستوف بینکوفسکی از لهستان را شکست داد و به مرحله نیمه نهایی رفت. دو نماینده کشورمان در مرحله نیمه نهایی رو در روی یکدیگر قرار گرفتند که رحمان عموزاد با نتیجه ۱۲ بر ۴ مقابل ابراهیم زاده به پیروزی رسید و به دیدار فینال راه یافت. ابراهیم زاده نیز راهی دیدار رده بندی شد و در این دیدار با نتیجه ۱۰ بر صفر مقابل عبداله توپراک از ترکیه پیروز و صاحب مدال برنز شد. رحمان عموزاد در دیدار پایانی با توجه به مصدومیت مقابل وازگن توانیان از ارمنستان کشتی نگرفت و به مدال نقره رسید.

در وزن ۷۴ کیلوگرم یونس امامی پس از استراحت در دور اول، در دور دوم با نتیجه ۱۰ بر صفر مقابل نورلانبیکی وورنیبای از چین به پیروزی رسید. حسین ابوذری دیگر نماینده کشورمان نیز در دور نخست با نتیجه ۱۱ بر صفر توبیاس پورتمانین از سوئیس را شکست داد. وی در دور بعد با نتیجه ۸ بر صفر وادیم کوریلنکو از اوکراین را از پیش رو برداشت.
نمایندگان کشورمان در مرحله یک چهارم نهایی به مصاف هم رفتند که حسین ابوذری با نتیجه ۴ بر ۴ مقابل یونس امامی به پیروزی رسید و راهی مرحله نیمه نهایی شد. ابوذری در این مرحله مقابل جبرئیل گادجیف قهرمان جوانان جهان از آذربایجان با نتیجه ۱۰ بر ۳ به برتری دست یافت و راهی دیدار فینال شد. ابوذری در دیدار فینال با نتیجه ۱۰ بر ۱ مغلوب جیسون نولف از آمریکا شد و به مدال نقره رسید.
یونس امامی نیز با توجه به مصدومیت و نظر کادر فنی در مسابقات گروه بازنده حاضر نشد.
در وزن ۸۶ کیلوگرم هادی وفایی پور نیز به سر وزن نرسید و از ادانه رقابت‌ها حذف شد. مسابقات چهار وزن دوم فردا برگزار می شود که قرعه نمایندگان کشورمان به شرح زیر است:

در وزن ۷۹ کیلوگرم که با حضور ۶ کشتی‌گیر و به صورت دوره ای برگزار می شود، محمد نخودی و عبداله شیخ اعظمی در یک گروه به مصاف هم می‌رود. جوزف لاورنس از آمریکا نیز در گروه نمایندگان کشورمان حضور دارد.

در وزن ۹۷ کیلوگرم که مسابقات آن با حضور ۱۹ نفر برگزار می شود، ‌ کامران قاسم پور پس از استراحت در دور اول، در دور دوم با آووسایمان هابیلا از چین کشتی می گیرد. کایل اسنایدر قهرمان المپیک و جهان از آمریکا در گروه قاسم پور قرار دارد.
امیرعلی آذرپیرا دیگر نماینده کشورمان در این وزن، در دور اول با رادوسلاو باران از لهستان پیکار می کند و در صورت غلبه بر این حریف، ‌ در دور دوم به مصاف مایکل ماچیاولو از آمریکا می رود. دو نماینده کشورمان در صورت غلبه بر حریفان تا دیدار فینال به هم برخورد نمی‌کنند.

در وزن ۱۲۵ کیلوگرم که ۲۴ کشتی گیر در آن حضور دارند، امیرحسین زارع پس از استراحت در دور نخست، در دور دوم با برنده ژیوی دنگ و بوهردین هر دو از چین مصاف می دهد. گنو پتریاشویلی عنوان دار جهان و المپیک از گرجستان در گروه زارع حضور دارد. امیررضا معصومی دیگر نماینده کشورمان که در گروه دیگر قرار دارد، در دور اول با گیوی ماتچراشویلی از گرجستان پیکار می کند و در صورت غلبه بر این حریف، ‌ در دور دوم به مصاف یوسف حمیدا از مصر می‌رود."
sport,"به گزارش شامگاه چهارشنبه ایرنا، هجدهمین دوره رقابت‌های جام ملت‌های آسیا از روز جمعه به طور رسمی با دیدار تیم‌های ملی قطر(میزبان) و لبنان از ساعت ۱۹:۳۰ دقیقه آغاز خواهد.
تیم ملی ایران در این دوره از رقابت‌ها در گروه C ‌با تیم‌های امارات، فلسطین و هنگ‌کنک هم‌گروه است و در نخستین بازی خود یکشنبه هفته آینده از ساعت ۲۱ به مصاف تیم ملی فلسطین خواهد رفت. ای‌اف‌سی با انتشار ویدئویی از تیم‌های حاضر در گروه C، به استقبال این تیم‌ها رفت.
Play
% buffered
00:00
Mute
Settings
PIP
Enter fullscreen
Download"
sport,"به گزارش ایرنا از پایگاه اطلاع‌رسانی سیما، «فوتبال برتر» شبکه سه، «جام آسیا ۲۰۲۳» شبکه ورزش و «پاس گل» شبکه امید برنامه هایی هستند که رقابت های جام ملت های آسیا را که از جمعه ۲۲ دی آغاز می شود، را پوشش می دهند.
«فوتبال برتر» شبکه سه
«فوتبال برتر»؛ ویژه برنامه جام ملت‌های آسیا ۲۰۲۳ با اجرای محمد حسین میثاقی از جمعه ۲۲ دی ماه با پخش زنده افتتاحیه این مسابقات به روی آنتن شبکه سه سیما می رود.
برنامه «فوتبال برتر»؛ ویژه برنامه جام ملت‌های آسیا ۲۰۲۳ با پخش مسابقات منتخب گروهی، پخش کامل مسابقات مرحله حذفی تا دیدار نهایی، بررسی و تحلیل روزانه مسابقات، تولید و پخش آیتم‌های متنوع، بهره‌مندی از ظرفیت کارشناسان خبره فوتبالی و با اعزام تیم برنامه ساز به کشور قطر به پوشش این مسابقات خواهد پرداخت.
این مسابقات به میزبانی کشور قطر و با شرکت ۲۴ تیم از کشورهای آسیایی برگزار می شود. در این دوره از بازی ها ایران با کشورهای فلسطین، هنگ کنگ و امارت هم‌گروه است.
دیدار تیم ملی ایران با فلسطین یکشنبه ۲۴ دی ساعت ۲۱، ایران و هنگ کنگ جمعه ۲۹ دی ساعت ۲۱ و ایران و امارات سه شنبه ۳ بهمن ساعت ۱۸:۳۰ به صورت زنده از شبکه سه و در این برنامه پخش می شود.
«جام آسیا ۲۰۲۳» شبکه ورزش
شبکه ورزش با برنامه «جام آسیا ۲۰۲۳» همراه تیم ملی ایران در جام ملت های آسیا خواهد بود.
این ویژه برنامه از روز جمعه ۲۲ دی ماه همزمان با بازی افتتاحیه جام ملت های آسیا با پوشش زنده این دیدار به روی آنتن شبکه ورزش سیما می رود و تا انتهای رقابت ها، همزمان با مسابقات در طول برگزاری بازی ها به صورت زنده پخش می شود.

اتفاق مهم در این دوره از رقابت های جام ملت های آسیا بخش بیش از نیمی از تقابل های جام ملت های آسیا از شبکه ورزش سیما خواهد بود که تحت عنوان برنامه «جام آسیا ۲۰۲۳» این اتفاق خواهد افتاد.

جواد خیابانی و مهدی توتونچی اجرای برنامه را بر عهده دارند آن هم با یک مهمان ثابت به نام خداداد عزیزی، ستاره سابق تیم ملی فوتبال ایران.

البته به فراخور حساسیت رقابت ها میهمانان و کارشناسان دیگر هم در استودیو به این ترکیب اضافه خواهند شد.

«جام آسیا ۲۰۲۳» از یک ساعت قبل از آغاز دیدارها با کارشناسی و بخش های جذاب همراه مخاطبان است و حدود دو ساعت پس از دیدارها به تحلیل نکات فنی و پرداخت به متن و حواشی مسابقات خواهد پرداخت.

پخش آیتم های متنوع در خصوص آشنایی با تیم ها و ستارگان فوتبال آسیا به همراه مصاحبه با اعضا تیم ملی فوتبال ایران از ویژگی های برنامه «جام آسیا ۲۰۲۳» خواهد بود.

اما یکی از ویژگی و نکات برجسته «جام آسیا ۲۰۲۳» حضور محمد میر به عنوان مجری خبرنگار به همراه یک تیم تولید در قطر محل برگزاری رقابت ها است.

ارتباط زنده، گزارش های دست اول و شکار لحظات تاریخی این دوره از رقابت های جام ملت های آسیا از وظایف تیم حاضر در قطر است.
«پاس گل» شبکه امید
سری سوم برنامه «پاس گل» همزمان با جام ملت های آسیا ۲۰۲۳ از شبکه امید به صورت زنده پخش خواهد شد.
فصل جدید برنامه تخصصی «پاس گل» با رویکرد تعاملی قرار است چالش های فوتبال را در پلتفرم پلی استیشن برگزار کند و علاقه مندان به بازی های ویدیویی فوتبالی را با خود همراه کنند.
اجرای این برنامه را عرفان کرمی و حمید دانایی به عهده دارند و تهیه کننده برنامه نیز سعید شهبازی است.
سری سوم برنامه «پاس گل» در ایام جام ملت های آسیا هر روز از ساعت ۱۷ به مدت یک ساعت به تحلیل و بررسی مسابقات جام ملت های آسیا خواهد پرداخت."
sport,"به گزارش ایرنا، جمعه‌شب با سوت علیرضا فغانی در دیدار قطر – لبنان در ورزشگاه لوسیل، جام ملت‌های ۲۰۲۴ آغاز می‌شود تا یک سال پس از جام‌جهانی، این بار در مقیاسی کوچکتر، تنها نگاه آسیایی‌ها به دوحه باشد، شهری که به مدت یک ماه پایتخت فوتبال آسیا است.
این روزها در پیش‌بینی‌ها و نظرخواهی‌هایی که درباره قهرمان جام هفدهم منتشر می‌شود، یک تیم بالاتر از بقیه مدعیان آسیایی قرار دارد، یک نام مشترک در تمامی لیست‌ها، نامی که می‌گویند ۲۱ بهمن در ورزشگاه لوسیل یک پای فینال خواهد بود و شانس اول بردن جام به خانه است.
صحبت از سامورایی‌ها و شاگردان هاجیمه موری‌یاسو است، مربی ۵۵ ساله ژاپن که تیمش را شانس اول قهرمانی در دوحه می‌دانند، تیمی که در دوره گذشته در نیمه‌نهایی، تیم کشورمان را شکست داد و راهی فینال شد اما در بازی نهایی به قطر که آن دوره با فلیکس سانچژ اسپانیایی شگفتی‌ساز جام ملت‌های ۲۰۱۹ بود، باخت تا جام از ابوظبی راهی دوحه شود و به توکیو نرود.
حکایت ژاپن اما در این دوه متفاوت از دوره قبل است، آنها در این ۴ سال با درخششی که به خصوص در جام‌جهانی گذشته داشتند، با فوتبال آسیا فاصله گرفته‌اند و با توجه به داشتن بازیکنان باکیفیتی که در تیم‌های بزرگ اروپایی بازی می‌کنند، در مسیر قرار قرار گرفتن در جمع تیم‌های مدعی دنیا هستند. به خصوص که در جام‌جهانی سال گذشته در ضربات پنالتی در یک‌هشتم مغلوب کرواسی شدند و در مرحله گروهی نیز آلمان را شکست دادند.
بیشتر بخوانید
سامورایی‌های بی‌رحم؛ ژاپن با توپ پُر در جام ملت‌ها
وزنه زدن شاگردان قلعه‌نویی در دوحه
برنامه زمان‌بندی دیدارهای جام ملت‌های آسیا به وقت ایران
نتایج ژاپن پیش از حضور در جام ملت‌ها نیز به خوبی گویای همه چیز است، تیمی که در ده بازی گذشته شکست نخورده است، در ۴ بازی اخیرش با حداقل ۵ گل حریفانش را شکست داده و نتایج آنها برابر تیم‌های مطرح فوتبال جهان تنها در همین ۴ ماه اخیر فوق‌العاده بوده است.آنها اواخر تابستان، آلمان بار دیگر این بار در یک بازی دوستانه ۴ بر یک شکست دادند، برد ۴ بر ۲ مقابل ترکیه، پیروزی ۲ بر صفر مقابل تونس و برد ۴ بر یک پرو، تنها بخشی از نتایج درخشان تیم موری‌یاسو است که این روزها همه در دوحه به عنوان شانس شماره یک قهرمانی نام برده می‌شود.
اما راز موفقیت فوتبال ژاپن چه چیزی است که سبب شده آنها امروز به چنین جایگاهی در فوتبال دنیا برسند که همه از آنها به عنوان مدعی اصلی جام ملت‌ها نام می‌برند، شاید نگاهی به مسیری که ساموارایی‌ها برای رسیدن به چنین جایگاهی در فوتبال آسیا و جهان طی کرده‌اند، درس بزرگی برای فوتبال ایران و البته سایر آسیایی‌ها باشد.
در کشورمان سعی شده همواره تنها به کیفیت و استعداد بازیکنان برای رسیدن به موفقیت تکیه شود، یعنی همه چیز به داخل زمین خلاصه شده و از خارج از زمین و فاکتورهایی که باید موازی با تلاش بازیکنان در داخل زمین جلو برود، توجه نمی‌شود.ژاپنی‌ها اما شاید نقطه مقابل فوتبال ایران باشند، جایی که برنامه و نقشه راه حرف اول را می‌زند. آنها در حالی با در پیش گرفتن یک روند صعودی در حال نزدیک شدن به اهدافشان هستند که از نقطه آغاز این روزها بیش از ۴۰ سال می‌گذرد. پیشرفتی که با کارتون فوتبالیست‌ها در ابتدای دهه ۸۰ میلادی، کلید آن زده شد.
آن روزها ژاپنی‌ها که در دنیای واقعی فوتبال مانند امروز سری بین سرها بلند نکرده بودند، آرزوها و هدف‌هایشان را در یک کارتون نمایش دادند، یوئیجی تاکاهاشی با سفارش فدراسیون فوتبال ژاپن، انیمیشن فوتبالیست‌ها را ساخت، انمیشنی که در آن ژاپنی‌ها با ستاره‌ای مانند سوباسا حتی قهرمان جهان هم می‌شدند.
آن کارتون در کنار یک برنامه‌ریزی بلند مدت ۵۰ ساله و در ادامه ۱۰۰ ساله سبب شد تا قطار توسعه ژاپن روی ریل موفقیت با سرعت حرکت کند. توسعه آکادمی‌ها، اعزام مربیان به خارج از کشور، توسعه لیگ حرفه‌ای ژاپن و اجرای یک برنامه دقیق و حساب شده با الگوبرداری از فوتبال سطح اول دنیا سبب شد ۲۰ سال بعد از پخش کارتون فوتبالیست‌ها، آنها حتی میزبان جام‌جهانی هم شوند.
اوگورا، رئیس وقت فدراسیون فوتبال ژاپن، ۱۳ سال پیش در مصاحبه‌ای درباره برنامه درازمدت فوتبال این کشور گفته بود که کاپیتان سوباسا، شخصیت مشهور کارتون فوتبالیست‌ها یک رویا نیست و آنها قهرمانی جام‌جهانی را هدف گرفته‌اند:«تا سال ۲۰۵۰ خانواده فوتبال باید به ۱۰ میلیون نفر افزایش پیدا کند، میزبان جام جهانی باشیم و قهرمان جهان شویموما اعتقاد داریم کاپیتان سوباسا یک رویا نیست. خواسته ما یک روزی به واقعیت می رسد حتی اگر آن‌روز زنده نباشیم.»
فوتبال ژاپن با عبور از چنین روزهایی و با برنامه‌ای که آمدن مدیران مختلف آن را تغییر نمی‌دهد، در حال رفتن به سمت هدف اصلی در ۲۰۵۰ است، جایی که جام‌جهانی روی یک دست ژاپنی بلند شود.
سامورایی‌ها نشان دادند که باید برای موفقیت باید برنامه بلندمدت داشت و صبور بود، بک برنامه استراتژیک بر اساس فوتبال روز دنیا با آبدیت اهداف و توجه همه‌جانبه به فاکتورهایی که می‌تواند موفقیت فوتبال یک کشور را تضمین کند.
این ممارست و استمرار و برنامه‌محور بودن، سبب شده امروز ژاپن اولین گزینه اهالی فوتبال در پیش‌بینی قهرمان جام ملت‌ها باشد و همه آنها را بدون لحظه‌ای مکث، شانس اول عکس یادگاری با جام در روز ۱۰ فوریه در ورزشگاه لوسیل بدانند!"
sport,"محسن‌آذرباد کاپیتان تیم مس‌رفسنجان در گفت‌وگو با خبرنگار ایرنا، در خصوص شرایط مس‌رفسنجان در نیم فصل اول، اظهار داشت: امسال شرایط مس‌رفسنجان با سال قبل خیلی فرق دارد. وقتی تیم با انجام ۱۵ بازی فقط توانسته ۴ برد کسب کند قطعا از شرایط آرمانی خودش فاصله گرفته و هواداران باشگاه هم از این موضوع ناراحت هستند ولی ما بازیکنان تمام تلاشمان را می‌کنیم که بتوانیم نتایج ضعیف نیم فصل اول را جبران کنیم.
وی در مورد باخت‌های پیاپی مس‌رفسنجان در هفته‌های آخر نیم فصل، گفت: متاسفانه بعد از برد مقابل فولاد خوزستان، ۵ شکست پشت‌سر هم را تجربه کردیم و در حال‌حاضر هم از تیم‌های بالای جدول عقب هستیم. ۱۰۰ درصد هر تیمی شکست‌های پیاپی را تجربه کند وارد حاشیه می‌شود. من و همه بازیکنان تیم مس‌رفسنجان به دنبال این هستیم شکست‌های تیم را جبران کنیم و خودمان را به بالای جدول لیگ برسانیم.
بازیکن مس‌رفسنجان درباره اینکه تیم مس در کدام نقاط ضعف دارد، یادآور شد: وقتی در پایان نیم فصل اول می‌بینیم فقط توانسته‌ایم ۴ برد را کسب کنیم، قطعا در همه نقاط ضعف داریم و شکی ندارم باخت‌های تیم باعث شد همه بازیکنان از شرایط ایده‌آل خود فاصله بگیرند. امیدوارم مدیران تیم بازیکنان را حمایت کنند تا بتوانیم به شرایط آرمانی خود بگردیم.
آذرباد در مورد تقابل با استقلال تهران در جام حذفی، خاطرنشان‌کرد: ما در قرعه اول جام حذفی به استقلال صدرنشین لیگ خوردیم. البته امیدواریم در جام حذفی شانس با ما همراه باشد تا بتوانیم با یک نتیجه قابل قبول دل هواداران را شاد کنیم. قطعا من و همه بازیکنان از حساس بودن این بازی با خبر هستیم. برد در این بازی روحیه ما را برمی‌گرداند و می‌توانیم با شرایط عالی، به کارمان ادامه بدهیم.
وی در خصوص اینکه کدام تیم قهرمان لیگ می‌شود، تصریح کرد: با ۳ باختی که سپاهان در پایان نیم فصل اول تجربه کرد نمی‌توانیم بگویم کدام تیم قهرمان است. چون در حال‌حاضر همه تیم‌های لیگ برتری تلاش‌شان را می‌کنند البته به نظر من یکی از ۳ تیم مدعی استقلال، سپاهان و پرسپولیس، قهرمان لیگ می‌شود.
بازیکن مس‌رفسنجان در مورد اینکه آیا پیشنهادی از تیم‌های لیگ برتری دارید، گفت: بله پیشنهاد دارم."
sport,"به گزارش ایرنا، رقابت‌های رده‌بندی و فینال ۴ وزن پایانی مسابقات کشتی آزاد جام اوپن زاگرب و نخستین رنکینگ اتحادیه جهانی کشتی در سال ۲۰۲۴ پنجشنبه شب در زاگرب کرواسی برگزار شد.
در فینال وزن ۹۷ کیلوگرم این مسابقات امیرعلی آذرپیرا موفق به شکست کایل اسنایدر دارنده ۹ مدال جهانی و المپیک از آمریکا شد.
آذرپیرا در دیدار فینال در مصاف با کایل اسنایدر قهرمان المپیک و جهان از آمریکا با نتیجه ۶ بر ۳ به پیروزی رسید و به مدال طلا دست یافت.
در وزن ۹۷ کیلوگرم امیرعلی آذرپیرا در دور اول با نتیجه ۵ بر صفر مقابل رادوسلاو باران از لهستان به پیروزری رسید. وی در دور دوم با نتیجه ۱۰ بر صفر مایکل ماچیاولو از آمریکا را از پیش رو برداشت. آذرپیرا در دور بعد با نتیجه ۸ بر ۷ از سد ایساک ترامبل از آمریکا گذشت و به مرحله نیمه نهایی راه یافت. وی در این مرحله با نتیجه ۱۰ بر صفر ویکی از هند را مغلوب کرد و به دیدار فینال راه یافت.
آذرپیرا دارنده ۲ طلای امیدهای جهان در حالی امشب به طلای این پیکارها دست یافت که چند ماه قبل و در مسابقات قهرمانی سال ۲۰۲۳ جهان در بلگراد در وزن ۹۲ کیلوگرم یا شکست برابر زاهید والنسیا از آمریکا مغلوب و از دور رقابت‌ها حذف زودهنگامی داشت. او بعد از جهانی بلگراد یا تغییر وزن دوباره به ۹۷ کیلوگرم آمد.
این دومین شکست کایل اسنایدر مقابل حریفان ایرانی خود است و سابقه شکست برابر محمدحسین محمدیان را نیز دارد.
همچنین در دیدار رده‌بندی این وزن کامران قاسمپور با شکست با نتیجه ۳ بر ۱ مقابل ارهان یایلاجی از ترکیه به برتری دست یافت و صاحب مدال برنز شد.
قاسم‌پور پس از استراحت در دور اول، در دور دوم با نتیجه ۶ بر ۲ آووسایمان هابیلا از چین را مغلوب کرد. وی در دور بعد با نتیجه ۶ بر ۱ ابراهیم جیفتجی از ترکیه را شکست داد و به مرحله نیمه نهایی راه یافت. وی در این مرحله مقابل کایل اسنایدر قهرمان المپیک و جهان از آمریکا با نتیجه ۴ بر صفر مغلوب شد و به دیدار رده‌بندی رفت.
بیشتر بخوانید
انباشت قدرت آذرپیرا پشت سد اسنایدر آمریکایی
ظهور پدیده جدید در کشتی آزاد ایران؛ «آذرپیرا» معادلات را به هم زد
جوان ایرانی بمب خبری کشتی دنیا + فیلم
رقابت رنکینگ دار کشتی کرواسی؛ غول کش به دیدار فینال رسید
معصومی به زارع رسید، گلادیاتور به اسنایدرمن باخت
شروع طوفانی گلادیاتور ایرانی در زاگرب
کاوه: امیدوارم فرصت حسن برای رسیدن به المپیک کافی باشد/ برای احیای رحمان برنامه داریم
تحلیل اتحادیه جهانی کشتی از ۶ مبارزه احتمالی در زاگرب"
sport,"به گزارش ایرنا، مسئولین فدراسیون ورزش‌های جانبازان و توان‌یابان امروز چهارشنبه از تمرینات تیم ملی والیبال نشسته مردان و تیم ملی تیراندازی بازدید کردند.
سید شروین اسبقیان رئیس و محمد حسین‌پور نایب رئیس فدراسیون امروز چهارشنبه بیستم دی ماه، با حضور در اردوهای تیم ملی پاراتیراندازی و والیبال نشسته مردان، از تمرینات ملی‌پوشان بازدید کردند.
در این بازدید هادی رضایی سرمربی تیم ملی والیبال نشسته کشورمان گزارشی از وضعیت ملی پوشان ارائه کرد و گفت: از بازیکنان منتخب رقابت‌های لیگ و از بورزشکاران جوان در این اردو استفاده کردیم. همچنین در این اردو از مربیان استان ها نیز بهره گرفتیم. از مسئولین فدراسیون برای حمایت‌هایی که از تیم ملی دارند تشکر و قدردانی می‌کنم.
همچنین حسین امیری سرمربی تیم ملی تیراندازی درباره وضعیت ملی پوشان تیم مطالبی را بیان نمود. اسبقیان رئیس فدراسیون در این بازدید بیان کرد: خیلی خوشحالم که امروز فرصتی شد تا در جمع ورزشکاران پر افتخار پاراآسیایی و پارالمپیک باشم. بعد مدتی استراحت از بازی های پاراآسیایی هانگژو امروز مجدد در جمع شما ملی پوشان عزیزمان هستم.
رئیس فدراسیون گفت: آرزوی توفیق و موفقیت برای شما دارم و امیدوارم با تلاش های شما، شاهد تحقق اهداف وزارت ورزش و جوانان، کمیته ملی پارالمپیک و فدراسیون و استمرار موفقیت های شما در پارالمپیک پاریس باشیم."
sport,"به گزارش عصر چهارشنبه ایرنا، ناصر الخلیفی می‌گوید که لیونل مسی پس از کوچ از پاریس در ژوئن ۲۰۲۳، به پاری‌سن‌ژرمن احترام نگذاشته است.
مرد آرژانتینی در ماه سپتامبر پارسال گفته بود از اینکه باشگاه پی‌اس‌جی پس از قهرمانی او به همراه آرژانتین در جام جهانی ۲۰۲۲ قطر، به او ادای احترام نکرده، ناراحت و رنجیده است.
الخلیفی اما روایت دیگری نقل کرد و گفت: او آدم بدی نیست اما این رفتارها خوشایند من نخواهد بود. حرف من این است و روی صحبتم فقط او نیست بلکه به همه می‌گویم، وقتی که اینجا(پاریس) هستیم درباره باشگاه حرف بزنیم نه وقتی از آن رفته‌ایم. این باب میل ما نیست.
وی افزود: برای او احترام زیادی قائلم اما اینکه کسی بخواهد بعد از رفتنش، از پاری‌سن‌ژرمن بدگویی کند، رفتار پسندیده‌ای نیست و به نوعی بی‌احترامی است.
مسی در فینال جام جهانی ۲ گل زد و یکی از ضربات آرژانتین در پنالتی‌های پایان بازی را نیز تبدیل به گل کرد و آلبی‌سلسته در نهایت با نتیجه ۴ بر ۲ فرانسه را در ضربات پنالتی برد و قهرمان شد.
الخلیفی ادامه داد: اگر کسی بخواهد درباره اینکه چرا ما بعد از قهرمانی آرژانتین در جام جهانی، از او به اندازه کافی تمجید نکردیم، بداند، دلیلش این بود که ما در فرانسه هستیم و او مقابل این تیم و البته کیلیان امباپه(ستاره پی‌اس‌جی) پیروز شد و به قهرمانی رسید.
مالک قطری و متمول پی‌اس‌جی اضافه کرد: ما یک باشگاه فرانسوی هستیم. علاوه بر این، اصلا نمی‌خواستم که کل ورزشگاه علیه خود او(مسی) شوند.
وی همچنین با اشاره به اینکه به‌دنبال جدایی مسی از بارسلونا در تابستان ۲۰۲۱، برای او دشوار بود تا با پاری‌سن‌ژرمن وفق پیدا کند و افزود: می‌خواهم یک موضوع را درباره مسی بگویم؛ بعد از بارسلونا برای بهترین بازیکن جهان و تاریخ، آمدن به پاریس کار آسانی نبود. در بارسا همه‌چیز به مسی تعلق داشت و همه در اختیار او بودند؛ بازیکنان، مربیان و مدیریت.
الخلیفی اضافه کرد: اما اینجا فرق دارد چون ما بازیکنان دیگری را هم داریم؛ بازیکنانی مثل کیلیان و همچنین نیمار را هم داشتیم."
sport,"ابراهیم قاسمپور در گفت‌وگو با ایرنا، در خصوص شرایط تیم ملی فوتبال ایران در آستانه جام‌ملت‌های آسیا اظهار داشت: متاسفانه سال‌هاست تیم ملی ما با تدارکات خوبی راهی مسابقات مهمی از جمله جام ملت‌های آسیا نمی‌شود که بخش بزرگ آن به مسائل و مشکلات مالی باز می‌گردد.
وی ادامه داد: در این دوره از مسابقات هم تیم ملی نسبت به سایر تیم‌های مدعی آسیا از جمله ژاپن که با آلمان بازی کرده،‌ با شرایط متفاوتی راهی این رقابت‌ها شد. علاوه بر شرایط لیگ، شاغل بودن بیشتر ملی‌پوشان در خارج از مرزهای کشور هم دخیل بود و در کل نتوانستیم از فیفادی‌ها به خوبی بهره ببریم اما در همین شرایط نقاط قوتی داریم که ما را به تیم ملی امیدوار می‌کند، از جمله اینکه بازیکنان سال‌هاست در کنار هم بازی کرده‌اند و شناخت خوبی از یکدیگر دارند.
پیشکوست فوتبال کشورمان یادآور شد: یکی دیگر از مسائلی که می‌تواند به تیم ملی ما کمک کند، حضور اکثر بازیکنان در تیم‌های مطرح اروپایی است. در آنجا همه چیز بر اساس علم و دانش است و طبیعی به نظر می‌رسد که از نظر سطح آمادگی و قوای جسمانی در وضعیت مطلوبی باشد. این شرایط می‌تواند به تیم ملی کمک شایانی بکند. یکی دیگر از نقاط قوت تیم ملی فوتبال ایران، خط حمله ماست که با حضور سردار آزمون و مهدی طارمی برای هر تیمی خطرناک هستیم اما مشکل اصلی ما هم به خط دفاعی تیم بازمی‌گردد که هم در بازی با ازبکستان و هم در بازی با بورکینافاسو نشان داد هماهنگی لازم را ندارد و امیدوارم در جام‌ملت‌های آسیا اشتباهات بازیکنان کار دست ما ندهد.
قاسم‌پور اضافه کرد: وقتی بازی دوستانه با تیمی قدرتمند را در برنامه نداشته باشید، نمی‌توانید معیار و ارزش تیم را تمام و کمال دریابید. وقتی در طول ۹۰ دقیقه بازی حتی سه شوت هم به سمت دروازه ما نمی‌آید نمی‌توان درک درستی از شرایط دروازه و دفاع داشت و همه این مسائل می‌تواند در رقابت‌هایی مانند جام‌ملت‌های آسیا تبعات خاص خود را داشته باشد.
وی ادامه داد: در بازی‌های مرحله گروهی مشکلی نداریم اما اگر به تیم‌هایی از جمله کره جنوبی یا ژاپن برخورد کنیم بدون شک کار بسیار سختی خواهیم داشت و آنجا کیفیت اصلی تیم ملی مشخص می‌شود. هرچند عربستان و استرالیا هم رقبای آسانی نیستند و می‌توانند مانعی برای رسیدن ایران به مراحل بالاتر باشند.
پیشکسوت فوتبال ایران تصریح کرد: در بازی با بورکینافاسو امیر قلعه‌نویی به دنبال شناخت بیشتر از نفرات و ترکیب تیم خود بود اما باز هم شاهد اشتباهات خط دفاعی و ناهماهنگی بین آنها بودیم. هر چند برخی‌ کارشناسان از چند تیم خاص برای قهرمانی سخن می‌گویند اما اعتقاد دارم این مسائل روی کاغذ است و ایران هم تا حدی شانس قهرمانی در این مسابقات را دارد. فوتبال ورزشی غیرقابل پیش‌بینی است و بارها دیده‌ایم نتایج فوتبالی با آنچه روی کاغذ آورده می‌شود، تفاوت بسیار دارد و همین مسائل زیبای‌هایی این رشته را دوچندان می‌کند.
قاسمپور در مورد عدم دعوت احمد نورالهی به تیم ملی فوتبال ایران نیز اضافه کرد: او بازیکن خوبی است اما باید بداند همه تابع نظر سرمربی تیم ملی هستند و هیچ بازیکنی فراتر از تیم ملی نیست. به نظرم این تنبیه انضباطی لازم بود و سایر بازیکنان هم متوجه شرایط شدند.
تیم ملی فوتبال ایران در هجدهمین دوره رقابت‌های جام ملت‌های آسیا با تیم‌های هنک‌کنگ، امارات و فلسطین همگروه است. شاگردان امیر قلعه‌نویی در نخستین بازی خود روز یکشنبه ۲۴ دی و از ساعت ۲۱ به مصاف فلسطین خواهند رفت، آنها در دومین بازی جمعه ۲۹ دی و از ساعت ۲۱ رو در روی هنک کنگ قرار خواهند گرفت و سه‌شنبه ۳ بهمن در سومین و آخرین بازی مرحله گروهی از ساعت ۱۸:۳۰ دقیقه به مصاف امارات خواهند رفت."
sport,"به گزارش ایرنا، امیر هوشنگ پناهی، معاون مالی، اداری و پشتیبانی باشگاه پرسپولیس که امروز به همراه رضا چلنگر برای بسته شدن پرونده مالیاتی برانکو در سازمان امور مالیاتی حاضر شده بود، در گفت‌وگو با سایت رسمی باشگاه پرسپولیس، اظهار داشت: باشگاه نسبت به پرداخت جرایم غیر قابل بخشش مربوط به مالیات آقای برانکو ایوانکوویچ که از سوی باشگاه تعهد شده بود، اقدام کرد و تنها جرایم قابل بخشش باقی مانده بود که طی رایزنی و هماهنگی آقای درویش با مسوولان سازمان امور مالیاتی، این‌ مورد نیز برطرف و پرداخت شد.
وی ادامه داد: با توجه به اسناد و نامه‌های ارسالی سازمان امور مالیاتی، بدهی‌های مالیاتی پرسپولیس مربوط به قرارداد با آقای برانکو مربوط به سال‌های ۱۳۹۴ تا ۹۷ می‌شد که نسبت به بخش اعظمی از آن در ادوار گذشته اقدام لازم صورت نگرفته بود.
پناهی اضافه کرد: برای سال ۹۴ از اصل مالیات، بدهی نبود ولی جرایم قابل بخشش باقی مانده بود که این بخش با پیگیری مدیرعامل باشگاه حل‌ شد.
وی‌گفت: بدهی مالیاتی مربوط به اصل و جرایم غیر قابل بخشودگی سال‌های۹۶ و ۹۷ را قبل از این‌ پرداخت کرده بودیم، مبلغ بسیار کمی از سال ۱۳۹۶ مانده بود که آن هم انجام شد. همچنین تسویه کامل بدهی مالیاتی مربوط به اصل مالیات و جرایم غیر قابل بخشودگی سال ۹۵ را هم انجام داده‌ایم.
معاون باشگاه پرسپولیس خاطرنشان کرد: به این ترتیب، اصل مبالغ مالیاتی مربوط به سال های ۹۴ تا ۹۷ و جرایم سال‌های ۹۵ ،۹۶ و ۹۷ نیز پرداخت شده و برای این سال‌ها تسویه کامل صورت گرفت و پرونده مالیاتی برانکو بسته شد.
وی گفت: طبق‌ پیگیری آقای درویش، این‌ کار به سرانجام رسید تا تمام دلواپسی‌های احتمالی آقای برانکو برطرف شود. این بدهی از ۵ سال قبل و طی دوران مدیریتهای مختلف بر جای مانده بود و این احتمال داده می‌شد که این موضوع یکی از دل‌نگرانی‌های ایشان باشد و به همین خاطر رفع رجوع شد."
sport,"به گزارش ایرنا، دیدار رفت تیم‌های سپاهان ایران و الهلال عربستان از مرحله یک‌هشتم لیگ قهرمانان آسیا، روز پنجشنبه ۲۶ بهمن (۱۵ فوریه) برگزار می‌شود و دیدار برگشت دو تیم نیز روز پنجشنبه ۳ اسفند (۲۲ فوریه) در ورزشگاه ملک بن فهد برگزار خواهد شد.
سایت کنفدراسیون فوتبال آسیا نام استادیوم میزبان دیدار رفت دو تیم را مشخص نکرده بود اما امروز نام ورزشگاه نقش جهان را به عنوان میزبان دیدار رفت دو تیم انتخاب کرد."
sport,"به گزارش ایرنا، کمیته استیناف فدراسیون فوتبال آرای خود را درباره پرونده‌های مطروحه صادر کرد. این آرا به شرح زیر است:
در خصوص استیناف باشگاه فرهنگی ورزشی رعد پدافند اصفهان نسبت به رأی کمیته محترم انضباطی فدراسیون فوتبال که به موجب آن حکم به برائت باشگاه پرسپولیس خوزستان دائر بر استفاده از بازیکن غیرمجاز به نام آقای محسن دریکوندی در بازی دو تیم از سری مسابقات دسته اول فوتسال بزرگسالان کشور صادر نموده است با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۰۶ مقررات انضباطی فدراسیون فوتبال ضمن رد اعتراض دادنامه صادره ، عیناً تائید و اعلام می گردد. رأی صادره قطعی است.
در خصوص استیناف باشگاه فرهنگی ورزشی استقلال تهران نسبت به رای کمیته محترم انضباطی فدراسیون فوتبال که به موجب آن حکم به محکومیت آقای جواد نکونام به پرداخت مبلغ یک میلیارد ریال جریمه نقدی بدلیل عدم حضور در نشست خبری و همچنین محکومیت باشگاه تجدیدنظرخواه به پرداخت دو میلیارد ریال از باب مسئولیت تضامنی در جریان مسابقه فوتبال با تیم پرسپولیس تهران از هفته پنجم لیگ برتر (معوقه) با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۰۶ مقررات انضباطی فدراسیون فوتبال ضمن رد اعتراض دادنامه صادره با تعدیل جزای نقدی نسبت به آقای نکونام به مبلغ پانصد میلیون ریال و تعدیل جزای نقدی مربوط به باشگاه به یک میلیارد و پانصد میلیون ریال ، در نتیجه تائید و اعلام می گردد. رأی صادره قطعی است.
در خصوص استیناف باشگاه پرسپولیس تهران نسبت به رأی کمیته محترم انضباطی فدراسیون فوتبال که به موجب آن حکم به محکومیت آقای علیرضا حقیقت پزشک رسمی باشگاه پرسپولیس تهران به مبلغ یک میلیارد ریال جریمه نقدی بدلیل قصور از حضور در بازی بدون اطلاع ایفمارک و محکومیت آقای علی اسدی به محرومیت ۱۸ ماه از حضور در کلیه ورزشگاههای فوتبال ، فوتسال و فوتبال ساحلی بدلیل حضور در مسابقه رسمی بدون داشتن مجوز و کارت شناسایی (پزشکی) و همچنین محکومیت باشگاه پرسپولیس تهران به مبلغ یک میلیارد ریال جریمه نقدی به علت قصور در جایگزین نمودن پزشک رسمی و عدم اطلاع غیبت پزشک تیم در جریان مسابقه فوتبال دو تیم پرسپولیس تهران و سپاهان اصفهان با بررسی محتویات پرونده و گزارشات موجود ملاحظه می گردد اولا در خصوص محکومیت آقای علیرضا حقیقت پزشک تیم پرسپولیس با توجه به مفاد لایحه دفاعیه باشگاه پرسپولیس مبنی بر بیمار بودن وی قصوری متوجه نامبرده نبوده و در واقع باشگاه متبوع به وظایف خود عمل ننموده است بنابراین این بخش از دادنامه نقض و به استناد ماده ۱۰۶ مقررات انضباطی فدراسیون فوتبال حکم به برائت مشارالیه صادر می گردد ثانیاٌ آقای علی اسدی (از اعضای کادر پزشکی تیم پرسپولیس) بدون داشتن کارت مجاز در کنار تیم حضور داشته و بر خلاف آنچه که در حکم کمیته محترم انضباطی آمده است ایشان از کارت پزشکی شخص دیگر استفاده ننموده بنابراین از باب رعایت اصل تناسب تخلف با مجازات تعیین شده میزان محرومیت ایشان به شش ماه محرومیت کلیه فعالیت های مرتبط با فوتبال ، فوتسال و فوتبال ساحلی اصلاح و تعدیل می گردد و در خصوص محکومیت باشگاه پرسپولیس نظر به استدلالات مندرجه در رای صادره ایراد و اعتراضی موثری که خدشه بر دادنامه معترض عنه وارد نماید به عمل نیامده مستنداٌ به ماده مرقوم ضمن رد اعتراض دادنامه صادره از این جهت تائید و اعلام می گردد این رای قطعی است.
در خصوص درخواست اعاده دادرسی باشگاه ورزشی پدیده ستارگان شهرستان آباده نسبت به دادنامه کمیته استیناف که مبین صدور حکم بر تائید دادنامه کمیته انضباطی فدراسیون فوتبال به این شرح که طبق دادنامه اصداری کمیته محترم انضباطی قرار رد دعوی باشگاه یاد شده را به لحاظ عدم رفع نقص در مهلت مقرر صادر نموده است که ر کمیته استیناف نائید شده است و در حال حاضر مورد اعاده دادرسی قرار گرفته در حالیکه دادنامه مذکور در راستای عدم رفع نقص باشگاه صادر شده و دلالتی بر ورود در ماهیت امر ندارد تا قابلیت اعاده دادرسی را داشته باشد لذا با توجه به مراتب مذکور نظر به اینکه اعاده دادرسی مطروحه با جهات اعلامی مطابقت ندارد لذا مستنداً به مواد۱۰۸-۱۰۹ و ۱۱۰ مقررات انضباطی فدراسیون فوتبال حکم بر رد درخواست متقاضی صادر و اعلام می گردد. رأی صادره قطعی است.
در خصوص استیناف محمد امین رضایی به طرفیت علی خماند نسبت به رأی کمیته وضعیت بازیکنان فدراسیون فوتبال که به موجب آن حکم به محکومیت تجدیدنظرخواه به پرداخت مبلغ ۶۲۵ میلیون ریال اصل خواسته موضوع قرارداد کارگزاری و هزینه دادرسی در حق تجدیدنظرخوانده صادر شد با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۷ آئین دادرسی کمیته وضعیت بازیکنان فدراسیون فوتبال ضمن رد اعتراض، دادنامه صادره، عیناً تائید و اعلام می گردد این رأی قطعی است.
در خصوص استیناف باشگاه فرهنگی ورزشی سپاهان اصفهان به طرفیت باشگاه فرهنگی ورزشی هوادار نسبت به رأی کمیته وضعیت بازیکنان فدراسیون فوتبال که به موجب آن قرار رد دعوای تجدیدنظرخواه به خواسته مبلغ سیصد میلیون ریال فراتر از مبلغ یک میلیارد و پانصد میلیون ریال حق آموزش بازیکن علی نصر اصفهانی صادر شد با عنایت به مجموع محتویات پرونده و استدلالات مندرج در رای صادره، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۷ آئین دادرسی کمیته وضعیت بازیکنان فدراسیون فوتبال ضمن رد اعتراض ، دادنامه صادره، عیناً تائید و اعلام می گردد این رأی قطعی است.
در خصوص استیناف باشگاه استقلال تهران نسبت به رأی کمیته محترم انضباطی فدراسیون فوتبال که به موجب آن حکم به محکومیت آقای دکتر محمد علی زارع پزشک رسمی باشگاه استقلال تهران به یک میلیارد ریال جریمه نقدی بدلیل در اختیار گذاشتن کارت خود به دیگری و قصور از حضور در بازی بدون اطلاع ایفمارک و محکومیت آقای دکتر محمد آقا محمد آبادی به محرومیت ۱۸ ماه از حضور در کلیه ورزشگاههای فوتبال ، فوتسال و فوتبال ساحلی بدلیل استفاده از کارت آقای دکتر محمد علی زارع در مسابقه رسمی و همچنین محکومیت باشگاه استقلال تهران به یک میلیارد ریال جریمه نقدی به علت قصور در جایگزین نمودن پزشک رسمی و غیبت پزشک تیم دارای کارت در جریان مسابقه فوتبال دو تیم استقلال تهران و تراکتور تبریز با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده، مستنداً به ماده ۱۰۶ مقررات انضباطی فدراسیون فوتبال ضمن رد اعتراض دادنامه صادره با اصلاح و تعدیل محکومیت آقای دکتر محمد آقا محمدآبادی به شش ماه محرومیت از کلیه فعالیت های مرتبط با فوتبال ، فوتسال و فوتبال ساحلی تائید و اعلام می گردد .رأی صادره قطعی است.ضمناٌ متذکر می گردد نسبت به گزارش ناظر پزشکی مبنی بر تخلف آقای محمود باقری فیزیوتراپیست تیم استقلال تهران دائر بر حضور بر روی نیکمت تیم استقلال تهران بدون مجوز لازم توسط کمیته محترم انضباطی نفیاٌ یا اثباتاٌ اظهار نظری نگردیده است که در این خصوص ضرورت اظهار نظر و اتخاذ تصمیم وجود دارد."
sport,"به گزارش ایرنا، دیدار افتتاحیه رقابت‌های فوتبال جام ملت‌های ۲۰۲۳ آسیا روز جمعه ۲۲ دی ماه از ساعت ۱۹:۳۰ بین دو قطر و لبنان برگزار می‌شود.
از این رو علیرضا فغانی به عنوان داور این دیدار انتخاب شد و قضاوت دیدار افتتاحیه را بر عهده خواهد داشت.
بیشتر بخوانید
تیم ملی فردا ریکاوری می‌کند
جلسه ورود تیم ایران به جام ملت‌های آسیا برگزار شد
خط‌ونشان ایران برای مدعیان؛ گلباران اندونزی پشت درهای بسته
کُری کاپیتان تیم ملی فوتبال هند برای استرالیا؛‌ قرار نیست دوباره ببازیم!
سامورایی‌های بی‌رحم؛ ژاپن با توپ پُر در جام ملت‌ها
رقابت‌های جام ملت‌های ۲۰۲۳ قطر از تاریخ ۲۲ دی ماه با حضور ۲۴ تیم در کشور قطر برگزار می‌شود و تیم ملی کشورمان نیز در گروه C این رقابت‌ها با تیم‌های امارات، فلسطین و هنگ‌کنگ هم‌گروه است."
