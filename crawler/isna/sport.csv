Class,Text
sport,"کنفدراسیون فوتبال آسیا برنامه دیدارهای مرحله یک هشتم نهایی لیگ قهرمانان آسیا ۲۰۲۳ را اعلام کرد.
به گزارش ایسنا، کنفدراسیون فوتبال آسیا با ارسال نامه ای به فدراسیون برنامه مرحله یک‌هشتم نهایی مسابقات لیگ قهرمانان آسیا در فصل ۲۴ ـ ۲۰۲۳ را اعلام کرد.
دیدارهای مرحله یک‌هشتم نهایی لیگ قهرمانان آسیا سه روز بعد از برگزاری فینال جام ملت‌های آسیا یعنی روز ۲۴ بهمن آغاز می‌شود. سپاهان روز پنجشنبه ۲۶ بهمن در ورزشگاه نقش جهان اصفهان پذیرای الهلال خواهد بود و روز سوم اسفند، در ریاض مقابل شاگردان ژرژ ژسوس صف‌آرایی می‌کند.
برنامه کامل دیدارهای دور یک‌هشتم نهایی لیگ قهرمانان آسیا به‌شرح زیر است:
*دور رفت
سه‌شنبه ۲۴ بهمن
شاندونگ تایشان چین ـ کاوازاکی فرونتاله ژاپن، ساعت ۱۵:۳۰
چهارشنبه ۲۵ بهمن
جئونبوک هیوندای موتورز کره جنوبی ـ پوهانگ استیلرز کره جنوبی، ساعت ۱۳:۳۰
بانکوک یونایتد تایلند ـ یوکوهاما مارینوس ژاپن، ساعت ۱۵:۳۰
نسف قارشی ازبکستان ـ العین امارات، ساعت ۱۷:۳۰
الفیحای عربستان ـ النصر عربستان، ساعت ۲۱:۳۰
پنجشنبه ۲۶ بهمن
اولسان هیوندای کره جنوبی ـ ونتفورت کوفوی ژاپن، ساعت ۱۳:۳۰
نوبهار ازبکستان ـ الاتحاد عربستان، ساعت ۱۷:۳۰
سپاهان ایران ـ الهلال عربستان، ساعت ۱۹:۳۰، ورزشگاه نقش جهان اصفهان
*دور برگشت
سه‌شنبه اول اسفند
پوهانگ استیلرز کره جنوبی ـ جئونبوک هیوندای موتورز کره جنوبی، ساعت ۱۲:۳۰
ونتفورت کوفوی ژاپن ـ اولسان هیوندای کره جنوبی، ساعت ۱۲:۳۰
کاوازاکی فرونتاله ژاپن ـ شاندونگ تایشان چین، ساعت ۱۴:۳۰
چهارشنبه دوم اسفند
یوکوهاما مارینوس ژاپن ـ بانکوک یونایتد تایلند، ساعت ۱۴:۳۰
العین امارات ـ نسف قارشی ازبکستان، ساعت ۱۹:۳۰
النصر عربستان ـ الفیحای عربستان، ساعت ۲۱:۳۰
پنجشنبه ۳ اسفند
الاتحاد عربستان ـ نوبهار ازبکستان، ساعت ۱۹:۳۰
الهلال عربستان ـ سپاهان ایران، ساعت ۲۱:۳۰، ورزشگاه شاهزاده فیصل بن فهد ریاض
انتهای پیام"
sport,"هافبک تیم فوتبال استقلال قراردادش را با این باشگاه فسخ کرد.
 به گزارش ایسنا، سعید مهری هافبک تیم فوتبال استقلال با حضور در سازمان لیگ فوتبال قراردادش را با این باشگاه فسخ کرد.
البته در حالی از باشگاه استقلال خبر از فسخ قرارداد سعید مهری مطرح شده که این بازیکن تا این لحظه به سازمان لیگ برای نهایی کردن فسخ قراردادش مراجعه نکرده است. براساس‌ آیین‌نامه نقل و انتقالات، یک بازیکن یا مربی برای فسخ کردن قرارداد باید به صورت شخصی به سازمان لیگ مراجعه کند و مدارک لازم را امضا کند.
مهری از باشگاه آپوئل نیکوزیا قبرس که هدایت آن را ریکاردو ساپینتو سرمربی فصل گذشته استقلال بر عهده دارد پیشنهاد دارد.
انتهای پیام"
sport,"مهاجم تیم ملی فوتبال ایران به تهران برگشت.
به گزارش ایسنا، تمرینات تیم ملی فوتبال ایران امروز (شنبه) در جزیره کیش ادامه یافت. شاگردان امیر قلعه‌نویی در جلسه تمرینی صبح امروز به ریکاوری پرداختند.
محمد محبی و صادق محرمی زیر نظر پزشک تیم در محل اقامت تیم ملی تمرین کردند.
مهدی طارمی ظهر امروز با اجازه از سرمربی و سرپرست تیم ملی برای انجام کار شخصی چند ساعت به تهران سفر کرد و فردا صبح به جمع ملی‌پوشان بازخواهد گشت.
انتهای پیام"
sport,"۱۱ ورزشکار ایرانی از ابتدای سال ۲۰۲۳ میلادی تا اواسط دی‌ماه سال جاری به دلیل تخلف ناشی از دوپینگ با محرومیت‌ از تمامی فعالیت‌های ورزشی در بازه‌های زمانی مشخص مواجه شده‌اند.
به گزارش ایسنا، آمار نمونه‌گیری دوپینگ از ابتدای سال ۲۰۲۳ میلادی تا اواسط دی‌ماه سال جاری از رشته‌های مختلف ورزشی نشان می‌دهد که با نمونه‌گیری ستاد ملی مبارزه با دوپینگ (ایران نادو)، ۱۱ ورزشکار از رشته‌های مختلف اعم از کشتی پهلوانی، وزنه‌برداری، جودو، کوراش، بسکتبال، دوچرخه‌سواری و دوومیدانی با محرومیت ناشی از دوپینگ مواجه شده‌اند.
در ادامه اسامی ورزشکاران محروم ناشی از تخلف دوپینگ از ابتدای سال ۲۰۲۳ میلادی تا اواسط دی‌ماه سال جاری که تعداد آن‌ها به ۱۱ مورد می‌رسد و به صورت اختصاصی در اختیار ایسنا قرار گرفته، آمده است:
باید خاطرنشان کرد که تعداد پرونده‌های قطعی دوپینگ منجر به صدور رای در سال ۲۰۲۳ کماکان بسته نشده است و پس از مراحل استیناف‌خواهی و صدور رای، سایر آرا نیز اعلام می‌شود.  
انتهای پیام"
sport,"ایسنا/اصفهان تیم والیبال گیتی‌پسند در نخستین دیدار خانگی دور برگشت برای حفظ جایگاهش میزبان نماینده یزد خواهد بود.
تیم والیبال گیتی‌پسند پس از درخشش در آغاز لیگ‌برتر و رسیدن به سکوی دوم جدول، با برخی ناهماهنگی‌ها نتوانست پایان خوبی در نیم فصل داشته باشد و با چند باخت متوالی به رده ششم رسید. اما نماینده اصفهان نیم‌فصل دوم را با پیروزی آغاز کرده و با هدف جبران نتایج از ساعت ۱۶ فردا، بیستم دی ماه میزبان چادرملو اردکان خواهد بود.
گیتیزن‌ها هفته گذشته در هفته نخست دور برگشت میهمان شهرداری ارومیه بودند که موفق شدند در سه ست متوالی این تیم را شکست دهند و از بحران پنج باخت متوالی خارج شوند.
شاگردان عقیلی درحال حاضر با هشت پیروزی، شش شکست و ۲۵ امتیاز در رده ششم جدول قرار دارند.
به گزارش ایسنا، بلندقامتان اصفهان برابر چادرملو اردکان، نخستین بازی خانگی دور برگشت را انجام می‌دهند و از امتیاز هواداران پرشور خود برخوردار هستند که در صورت پیروزی در رده‌های بالای جدول باقی می‌مانند، اما اگر شکست بخورند باتوجه به نزدیکی امتیازات تیم‌ها کار سختی در ادامه لیگ برتر خواهند داشت. 
تیم والیبال چادرملو اردکان که برای نخستین بار لیگ برتر را تجربه می‌کند، هفته گذشته در خانه برابر پیکان با نتیجه سه بر یک شکست خورد تا با هفت پیروزی، هفت شکست و ۲۱ امتیاز در رده هشتم قرار بگیرد.
 گیتی‌ها در مسابقه دور رفت سه بر صفر مقابل چادرملو شکست خوردند و این هفته در تلاش برای جبران این شکست در بازی خانگی هستند.
انتهای پیام"
sport,"دو بازیکن تنیس روی میز ایران شکست زودهنگامی را در جدول مقدماتی مسابقات قطر داشتند.
 به گزارش ایسنا، جدول مقدماتی مسابقات تنیس روی میز قطر برگزار شد و نمایندگان ایران به مصاف حریفان رفتند.
در دور نخست جدول مقدماتی، نوشاد عالمیان بر خلاف انتظار مقابل نفر ۱۸۹ جهان شکست خورد و حذف شد. امیرحسین هدایی هم برابر نفر 84 جهان بازی را واگذار کرد.
نیما عالمیان از ساعت عصر امروز (دوشنبه) به رقابت می‌پردازد.
نتایج بازیکنان ایران به شرح زیر است:
دور نخست جدول مقدماتی انفرادی
نوشاد عالمیان از ایران (رنکینگ ۵۳ جهان) ۱- لوکا ملادنوویچ از لوکزامبورگ (رنکینگ ۱۸۹ جهان) ۳
امتیاز: (۱۱ - ۵، ۶ - ۱۱، ۷ - ۱۱ و ۹ - ۱۱)
امیرحسین هدایی از ایران (رنکینگ ۱۱۲ جهان) ۱ - هیروتو شینوزوکا از ژاپن (رنکینگ ۸۴ جهان) ۳
امتیاز:(۱۱ - ۹، ۸ - ۱۱، ۷ -۱۱ و ۹ - ۱۱)
 دور نخست جدول مقدماتی دونفره
تیم نوشاد و نیما عالمیان از ایران ۳ - تیم مصر صفر
امتیاز: (۱۱ - ۹، ۱۱ - ۸ و ۱۱ - ۳)
انتهای پیام"
sport,"دختر قایقران ایران با غیبت در دومین مسابقه انتخابی تیم ملی رویینگ، حضور در المپیک پاریس را از دست داد.
به گزارش ایسنا، دومین مسابقه انتخابی تیم ملی قایقرانی رویینگ برای حضور در مسابقات گزینشی المپیک پاریس برگزار شد که نازنین ملایی همانند مسابقه اول غیبت داشت و به این ترتیب المپیک پاریس را از دست داد.
ملایی قبل از مسابقه انتخابی اول انصراف و اعلام خداحافظی کرده بود. فدراسیون دنبال این بود که ملایی در تست دوم شرکت کند اما او غیبت داشت.
ملایی همچنین در صفحه شخصی خود برخی از وسایل خود را برای فروش گذاشته است.
انتهای پیام "
sport,"ورزش ایران و جهان امروز با رخدادهای گوناگونی همراه بود که گزیده آنها در این گزارش آمده است.
به گزارش ایسنا،  رئال مادرید با برتری مقابل اتلتیکو مادرید به مرحله فینال سوپر جام اسپانیا صعود کرد. تیم‌های رئال مادرید و اتلتیکو مادرید در بازی نیمه نهایی سوپرجام اسپانیا به میزبانی ورزشگاه اول پارک به مصاف هم رفتند.
اتلتیکو در دقیقه ۶ بازی با گل ماریو هرموسو پیش افتاد. رئال با گل‌های آنتونیو رودیگر در دقیقه ۲۰ و فرلاند مندی در دقیقه ۲۰ از حریفش پیش افتاد. با این وجود نیمه اول به سود رئال تمام نشد و آنتوان گریزمان دقیقه ۳۷ گل تساوی را به ثمر رساند تا بازی در نیمه اول با تساوی به پایان برسد.
انتقام از غول آمریکایی! / کولاک آذرپیرا در زاگرب با شکست اسنایدر+ ویدیو
نماینده شایسته وزن ۹۷ کیلوگرم ایران با شکست حریف قدرتمند آمریکایی به مدال طلای تورنمنت زاگرب رسید.
در ادامه رقابت های کشتی آزاد تورنمنت رنکینگ اتحادیه جهانی کشتی در زاگرب پایتخت کرواسی، امیرعلی آذرپیرا نماینده وزن ۹۷ کیلوگرم ایران و دارنده ۲ مدال طلای امیدهای جهان در دیدار فینال مقابل کایل اسنایدر دارنده یک طلا و یک نقره المپیک و ۳ طلا، ۲ نقره و ۲ برنز جهان از آمریکا به روی تشک رفت و در پایان با ارائه یک‌کشتی بی نقص و زیبا دست به کار بزرگی زد و با نتیجه ۶ بر ۳ به برتری رسید و صاحب مدال با ارزش طلا شد و انتقام شکست سال گذشته خود مقابل این کشتی گیر و همچنین شکست های کامران قاسمپور و مجتبی گلیج مقایل اسنایدر را گرفت.
نخودی قهرمان تورنمنت کرواسی شد+ ویدیو
محمد نخودی با شکست نایب قهرمان جهان به مدال طلای وزن ۷۹ کیلوگرم کشتی آزاد تورنمنت رنکینگ کرواسی دست یافت.
در ادامه رقابت‌های روز پایانی تورنمنت کشتی آزاد رنکینگ اتحادیه جهانی کشتی در زاگرب پایتخت کرواسی، محمد نخودی، دارنده دو مدال نقره و یک برنز جهان در دیدار فینال مقابل اوتاندی کنچادزه دارنده مدال نقره جهان ۲۰۱۸ از گرجستان به روی تشک رفت و در پایان با نتیجه ۶ بر صفر به برتری رسید و صاحب مدال طلا شد.
اعتراض نکونام رد ومحرومیت سامره تایید شد
کمیته استیناف آرای جدیدش را درباره پرونده‌های مختلف صادر کرد.
در خصوص استیناف باشگاه فرهنگی ورزشی تراکتور تبریز نسبت به رأی کمیته محترم انضباطی فدراسیون فوتبال که به موجب آن حکم بر محکومیت تجدیدنظرخواه به پرداخت شصت میلیارد ریال جریمه نقدی به لحاظ نقض بند هشت دستورالعمل ناظر بر قرارداد بازیکنان از حیث تقبل مالیات شش نفر از بازیکنان تیم فوتبال بزرگسالان حاضر در لیگ برتر صادر شده است با عنایت به مجموع محتویات پرونده و استدلالات مندرج در رای صادره، ایراد و اعتراض موثری که خدشه بر دادنامه معترض عنه وارد نماید به عمل نیامده، مستنداً به ماده ۱۰۶ مقررات انضباطی فدراسیون فوتبال ضمن رد اعتراض دادنامه صادره، عیناً تائید و اعلام می‌شود. رأی صادره قطعی است.
اریکسون تنها یک سال دیگر زنده است
سرمربی سابق تیم ملی فوتبال انگلیس اعلام کرد به سرطان مبتلا شده است.
اسون گوران اریکسون، مربی ۷۵ساله سرشناس سوئدی، فاش کرد از بیماری سرطان رنج می‌برد و وضعیتش نشان می‌دهد که فقط ۱۲ ماه عمر خواهد کرد. او امروز (پنجشنبه) در مصاحبه با رادیو سوئد گفت: «در بهترین حالت یک سال و در بدترین حالت کمی کمتر فرصت دارم. تا آنجا که می‌توانم مقاومت می‌کنم و تسلیم نمی‌شوم. همه می‌دانند که یک بیماری جدی دارم. همه حدس می‌زدند که سرطان است و همین طور هم بود. اما تا زمانی که بتوانم مقاومت خواهم کرد.»
ملی‌پوشان در دوحه وزنه زدند
بازیکنان تیم ملی فوتبال ایران صبح پنجشنبه در هتل محل اقامتشان در دوحه به تمرین و وزنه‌زدن پرداختند.
این تمرین در دو گروه انجام شد و بازیکنان زیر نظر علی قربانعلی‌پور، مربی بدنساز تیم ملی، وزنه زدند و دیگر تمرین‌های بدنسازی را انجام دادند.
پرونده بدهی مالیاتی برانکو بسته شد
بدهی مالیاتی مربوط به سال‌های حضور برانکو ایوانکوویچ در پرسپولیس به طور کامل پرداخت و تسویه شد.
هوشنگ پناهی، معاون مالی، اداری و پشتیبانی  باشگاه پرسپولیس که امروز به همراه رضا چلنگر برای بستن پرونده مالیاتی برانکو در سازمان امور مالیاتی حاضر شده بود، در گفت‌وگو با سایت رسمی باشگاه پرسپولیس اظهار داشت: باشگاه نسبت به پرداخت جرایم غیر قابل بخشش مربوط به مالیات آقای برانکو ایوانکوویچ که از سوی باشگاه تعهد شده بود، اقدام کرد و تنها جرایم قابل بخشش باقی مانده بود که طی رایزنی و هماهنگی آقای درویش با مسئولان سازمان امور مالیاتی، این‌ مورد نیز برطرف و پرداخت شد.
زارع با شکست معصومی به المپیک‌ پاریس رسید+ ویدیو
امیرحسین زارع با شکست امیررضا معصومی در فینال تورنمنت کرواسی، ضمن کسب مدال طلا، به عنوان ملی پوش سنگین وزن ایران در المپیک پاریس انتخاب شد.
در مبارزه پایانی رقابت های تورنمنت کشتی آزاد رنکینگ اتحادیه جهانی کشتی در زاگرب کرواسی، امیرحسین زارع دارنده مدال های طلای جهان و برنز المپیک در دیدار فینال وزن ۱۲۵ کیلوگرم مقابل امیررضا معصومی دارنده مدال های طلای نوجوانان، جوانان و امیدهای جهان در دیداری که حکم انتخابی تیم ملی برای حضور در المپیک را داشت، به روی تشک رفت و در پایان با نتیجه ۵ بر صفر به برتری رسید و ضمن کسب مدال طلا،   صاحب دوبنده تیم ملی در المپیک پاریس شد.
پنجره نقل‌وانتقالاتی پرسپولیس بسته شد
باشگاه پرسپولیس به خاطر پرداخت نکردن مالیات قرارداد دروازه‌بان سابق کروات خود از نقل‌وانتقالات محروم شده است.
در ماه‌های اخیر باشگاه پرسپولیس توانست مطالبات بوژیدار رادوشوویچ را بپردازد و پرونده این بازیکن را ببندد اما این باشگاه هنوز نتوانسته مالیات قرارداد این بازیکن را که پرداخت آن‌ را در قرارداد بر عهده گرفته بود، بپردازد.
انتهای پیام"
sport,"پنجره نقل و انتقالاتی استقلال به دلیل شکایات ۳ دستیار ساپینتو بسته شده است.
به گزارش ایسنا، پنجره نقل و انتقالاتی استقلال از اواخر سال میلادی ۲۰۲۳ به دلیل احکام مالی روی موتا، پائولو میگوئل دوس سانتوس و ژائو ابرئو سه دستیار ریکاردو ساپینتو، سرمربی فصل گذشته این تیم بسته شده است.
براساس پیگیری‌های مدیران استقلال، آن‌ها توانسته‌اند موافقت فیفا را برای پرداخت مطالبات این سه مربی از محل درآمدهای آبی‌ها در فیفا بگیرند تا این پرونده تکلیفش مشخص و پنجره استقلال باز شود.
همچنین استقلال دو پرونده مالی دیگر با آمانوف و ساپینتو دارد که این پرونده‌ها در حال حاضر منتهی به حکم قطعی نشده و در حال رسیدگی در CAS است. به همین دلیل پرونده بازیکن و سرمربی سابق آبی‌ها در حال حاضر برای استقلال مشکل‌ساز نشده است.
انتهای پیام"
sport,"سازمان منطقه‌ آزاد کیش ورزشگاهی برای برگزاری رویدادهای مهم فوتبال ساحلی خواهد ساخت.
به گزارش ایسنا،تفاهم نامه‌ همکاری دو جانبه در حوزه‌ فوتبال ساحلی بین فدراسیون فوتبال و سازمان منطقه‌ آزاد کیش به امضا رسید. این تفاهم‌نامه توسط رییس و نایب رییس فدراسیون و مدیرعامل و معاون عمرانی سازمان منطقه‌ آزاد کیش امضا شد.
مراسم امضای تفاهم نامه در حضور بازیکنان و اعضای کادرفنی تیم ملی فوتبال و سایر مسئولان فدراسیون و سازمان منطقه‌ آزاد کیش برگزار شد.
برخی از موضوعات تفاهم نامه به شرح زیر است:
۱- ایجاد زیر ساخت‌های مورد نیاز برای برگزاری رویدادهای بین المللی (ساخت ورزشگاه استاندارد فوتبال ساحلی در دهکده‌ ورزشی المپیک کیش)
۲- برگزاری مسابقات بین المللی فوتبال ساحلی به صورت سالانه.
۳- پیش بینی و پیشنهاد در خصوص میزبانی ۲۰۲۷ یا ۲۰۲۹ جام ملت‌های فوتبال ساحلی آسیا در جزیره‌ کیش.
۴- برنامه ریزی در خصوص برگزاری اردوهای تدارکاتی تیم ملی فوتبال ساحلی در جزیره‌ کیش.
انتهای پیام"
sport,"ایسنا/گیلان رئیس هیات مدیره انجمن حفاظت از اسب کاسپین گفت: همزمان با لیگ نوزدهم مسابقات چوگان کشوری در بخش ساحلی، مسابقه نمادین چوگان ساحلی با اسب کاسپین در رده سنی نونهالان تالش برگزار می‌شود.
 مهدیار پیرزاده با اشاره به انجام مسابقه چوگان با اسب کاسپین برای اولین بار در جهان اظهار کرد: این مسابقه نمادین قرار است در مسابقات لیگ نوزدهم چوگان کشوری به میزبانی تالش در گیلان برگزار شده و تیم‌های چوگان با اسب کاسپین در رده سنی نونهالان در افتتاحیه طی دو چوکه با هم رقابت کنند.
وی افزود: طی جلسه‌ مشترک انجمن حفاظت از اسب کاسپین، هیات چوگان استان گیلان و هیات چوگان شهرستان تالش با دبیر و اعضای  فدراسیون چوگان در محل فدراسیون هماهنگی های لازم برای برگزاری این مسابقه انجام شد.
پیرزاده با اشار به برگزاری این مسابقه در بهمن امسال تصریح کرد: اسب کاسپین با قابلیت‌های بالایی که دارد گزینه مناسبی برای بازی چوگان بویژه در گروه سنی نونهالان است و انجمن حفاظت از اسب کاسپین در راستای حمایت از این‌گونه فعالیت‌ها و معرفی این اسب در بازی اصیل ایرانی چوگان، آمادگی لازم را دارد.
وی با اشاره به اینکه انجمن حفاظت از اسب کاسپین یک تشکل غیردولتی و غیرانتفاعی است، تاکید کرد: با توجه به نداشتن ردیف بودجه دولتی یا درآمد، انجمن برای کمک به فعال کردن ورزش‌های سوارکاری از جمله چوگان با اسب کاسپین، نیازمند همراهی و حمایت برندهای تجاری، علاقه مندان به این میراث ملی و دستگاه‌های اجرایی مرتبط در این مسیر است.
به گزارش انجمن حفاظت از اسب کاسپین  در این جلسه دبیر فدراسیون چوگان، رئیس هیئت چوگان استان گیلان، رییس هیئت چوگان تالش، مدیر باشگاه رخش تالش‌، مشاور سرپرست فدراسیون، خزانه‌دار، مشاور حقوقی، رئیس کمیته بازرگانی فدراسیون و مشاور روابط عمومی انجمن حفاظت از اسب کاسپین حضور داشتند.
از دیگر برنامه‌های جانبی این رویداد برگزاری آئین نکوداشت ثبت ملی اسب کاسپین در فهرست آثار ناملموس ایران و رونمایی از تمبر یادبود این رویداد است.
انتهای پیام"
sport,"سرمربی اسپانیایی نساجی مازندران روز جمعه وارد تهران خواهد شد.
به گزارش ایسنا، آلکاراس سرمربی اسپانیایی نساجی مازندران روز جمعه وارد تهران خواهد شد تا دور جدید تمرینات این تیم برای حضور در نیم‌فصل دوم رقابت‌های لیگ برتر از شنبه هفته آینده در تهران استارت بخورد.
طبق هماهنگی‌های به عمل آمده کاروان نساجی برای برپایی اردویی ۱۲ روزه ۲۸ دی ماه عازم کشور ترکیه خواهد شد تا ۲ بازی دوستانه را در آنجا برگزار کند.
نساجی در اولین بازی دور برگشت لیگ برتر در تهران میزبان پیکان خواهد بود.
انتهای پیام"
sport,"تیم ملی فوتبال ایران از ساعت ۱۸ امروز در دیداری دوستانه در قطر به مصاف اندونزی خواهد رفت.
به گزارش ایسنا، تیم ملی فوتبال ایران از ساعت ۱۸ امروز در دیداری دوستانه در قطر به مصاف اندونزی خواهد رفت.
تیم ملی فوتبال در این دیدار با ترکیب حسین حسینی، مجید حسینی، شجاع خلیل‌زاده، آریا یوسفی، احسان حاج‌صفی، روزبه چشمی، سامان قدوس، رضا اسدی، مهدی ترابی، علیرضا جهانبخش و شهریار مغانلو به میدان خواهد رفت.
انتهای پیام"
sport,"در دیدار حساس انتخابی وزن ۶۵ کیلوگرم تیم ملی کشتی آزاد در تورنمنت کرواسی،‌ رحمان عموزاد، دارنده مدال طلای جهان مقابل ابراهیم‌زاده به برتری قاطع رسید تا گزینه اصلی حضور در المپیک پاریس شود.
به گزارش ایسنا، در ادامه رقابت‌های روز نخست کشتی آزاد تورنمنت رنکینگ در زاگرب کرواسی، در وزن ۶۵ کیلوگرم که ۲۱ کشتی‌گیر حضور دارند، رحمان عموزاد در دور نخست مقابل عبداله توپراک از ترکیه با نتیجه ۱۲ بر ۴ به برتری رسید. وی در دور بعد نیز برابر شائو هوا یوان از چین در فاصله ۳۶ ثانیه مانده به پایان با امتیاز عالی ۱۰ بر صفر به برتری رسید و راهی یک چهارم نهایی شد. عموزاد در این مرحله نیز استریباس از آرژانتین را ۱۰ بر صفر برد و راهی نیمه نهایی شد.
عباس ابراهیم‌زاده، دیگر نماینده ایران در این وزن نیز که در گروه عموزاد حضور دارد،‌ در دور اول مقابل گودردزی ژبیاشویلی از گرجستان با امتیاز عالی ۱۰ بر صفر به برتری رسید. وی در دور دوم به مصاف بائو ون وی از چین رفت و در پایان با نتیجه ۸ بر صفر به برتری رسید. ابراهیم زاده در یک چهارم نهایی نیز مقابل بنکوفسکی از لهستان ۵ بر ۲ به برتری رسید و راهی نیمه نهایی شد.
عموزاد و ابراهیم‌زاده در مرحله نیمه نهایی در دیداری حساس که حکم انتخابی وزن ۶۵ کیلوگرم تیم ملی برای حضور در المپیک را داشت، رو در روی یکدیگر قرار گرفتند که در پایان عموزاد با نتیجه قاطع ۱۲ بر ۴ به برتری رسید تا ضمن رسیدن به فینال، با کسب این پیروزی به احتمال زیاد نماینده ایران در المپیک‌ پاریس باشد.
در وزن ۷۴ کیلوگرم که ۲۵ کشتی‌گیر حضور دارند، یونس امامی دارنده ۲ مدال برنز جهان پس از استراحت در دور اول، به مصاف  وورنیبای از چین رفت و در همان تایم نخست با نتیجه ۱۰ بر صفر به برتری رسید و راهی یک چهارم نهایی شد.
حسین ابوذری، دیگر نماینده ایران در این وزن در دور نخست برابر توبیاس پورتمانین از سوییس با نتیجه ۱۱ بر صفر به برتری رسید. وی در دور بعد به مصاف وادیم کوریلنکو از اوکراین رفت و با نتیجه ۸ بر صفر به برتری رسید. ابوذری و امامی در  در یک رقابت حساس و سرنوشت ساز برای انتخاب ملی پوش وزن ۷۴ کیلوگرم ایران در المپیک پاریس در یک چهارم نهایی به مصاف هم رفتند که در پایان ابوذری با نتیجه ۴ بر ۴ مقابل امامی به برتری رسید و راهی نیمه نهایی شد. ابوذری در نیمه نهایی نیز مقابل گادژیف از آذربایجان با نتیجه قاطع ۱۰ بر ۳ به برتری رسید و راهی فینال شد. با راهیابی ابوذری به فینال، امامی نیز به گروه بازنده ها رفت تا برای رسیدن به مدال برنز تلاش کند.
رحمان عموزاد در دیدار پایانی به مصاف وازگن توانیان دارنده مدال برنز جهان از ارمنستان می‌رود. ابوذری نیز در دیدار فینال با جیسون نولف از آمریکا مبارزه می‌کند.
در وزن ۸۶ کیلوگرم نیز طبق اعلام فدراسیون کشتی، هادی وفایی پور تنها نمابنده ایران در ابن وزن به دلیل سر وزن نرسیدن مقابل ساموئل شرر از سوییس کشتی نگرفت و از رقابت‌ها کنار گذاشته شد.
فردا پنج‌شنبه و در روز دوم و پایانی رقابت‌های کشتی آزاد نیز محمد نخودی و عبدالله‌ شیخ‌اعظمی در ۷۹، کامران قاسمپور و امیرعلی آذرپیرا در ۹۷ و امیرحسین زارع و امیررضا معصومی در وزن ۱۲۵ کیلوگرم به میدان خواهند رفت.
انتهای پیام"
sport,"متاسفانه برخی ورزشکاران بر این باور هستند که می‌توانند با استفاده از برخی دیگر از داروهای ممنوعه عوارض جانبی استروئیدها را از بین ببرند که از آن به عنوان پاکسازی یاد می‌شود.
به گزارش ایسنا، افزایش تمایل جوانان برای داشتن ظاهری عضلانی موجب روی آوردن تعداد زیادی از مردان و زنان جوان به رشته بدنسازی شده است و از طرفی رسیدن به این ظاهر زیبا در کوتاه مدت، تمایل به استفاده از داروهای ممنوع مانند انواع استیروئیدها، عوامل آنابولیک، انسولین، هورمون رشد یا سوماتروپین و... را افزایش داده است که باعث به خطر افتادن سلامت این ورزشکاران می‌شود.
هر ماده یا دارو به چند دلیل در لیست مواد و روش‌های ممنوعه وادا قرار می‌گیرد؛ دارویی که به طور قطعی یا احتمالی موجب بروز عوارض جانبی مصرف و مخاطره سلامت شود، دارویی که موجب افزایش عملکرد ورزشی شده و دارویی که مصرف آن روح ورزش را خدشه‌دار کند در لیست ممنوعه وادا قرار می‌گیرد.
علاوه بر عوارض جانبی داروها که تهدید کننده سلامت جامعه است، افزایش ناعادلانه توان ورزشی، عدالت در ورزش و ورزش پاک را خدشه‌دار می‌کند و در همین راستا استیروئیدهای آنابولیک بیشترین کاربرد سوء مصرف را داشته و متاسفانه بیشترین عوارض جانبی را در ورزشکاران رقم می‌زنند.
استیروئیدهای آنابولیک (AAS) دسته‌ای از داروها هستند که کاربرد درمانی بسیار محدود در برخی بیماری‌های صعب‌العلاج دارند و متاسفانه به خاطر اثرات آنابولیک‌ کاربرد سوء مصرف بالایی در ورزش‌های قدرتی و به خصوص در  بدنسازی دارند.
استروئیدهای آندروژن شامل آندروژن‌های طبیعی مثل تستوسترون و استروئیدهای سنتتیک است که از نظر ساختار و عملکرد مشابه تستوسترون عمل می‌کنند. گفتنی است استروئیدهای مصنوعی از سال ۱۹۳۰ به صورت آزمایشگاهی ساخته شدند و برای تحریک رشد عضله و اشتها، القاء بلوغ و درمان ضعف مزمن در بیماری‌هایی مانند سرطان و ایدز مورد استفاده قرار گرفتند.
این مواد موجب افزایش حجم پروتئین در داخل سلول به ویژه سلول‌های عضلات اسکلتی می‌شوند. استروئیدهای آنابولیک معمولا درجات مختلفی از اثرات آندروژنیک و صفات مردانه را در ورزشکاران زن ایجاد می‌کنند که شامل بروز صفات جنسی ثانویه مردانه، خشن شدن صدا، رشد مو در صورت، بدن و ناباروری است و استفاده از آن‌ها در کنار رژیم غذایی می‌تواند موجب افزایش وزن شود.
از طرفی استفاده طولانی مدت و با دز بالا از استروئیدها می‌تواند موجب اثرات منفی ماندگار و گاه غیر قابل برگشت بر سلامتی فرد شود؛ به عنوان مثال موجب افزایش LDL، کاهش  HDL و در نتیجه تشدید آترواسکلروز، فشار خون بالا، ایجاد تغییرات ساختاری خطرناک در بطن چپ قلب، عدم تعادل هورمون‌ها، بزرگ ‌شدن پستان در مردان، کاهش اندازه و عملکرد بیضه‌ها، ناباروری، تومورهای بیضه، آکنه شدید، عوارض کبدی (افت عملکرد و نارسایی کبدی، سرطان کبد)، تأثیر بر سیستم عصبی به صورت پرخاشگری، افسردگی، اعتیاد و وابستگی دارویی می شود.
در پایان این مطلب که از سوی فرزاد شارکی، قائم مقام دبیرکل ستاد ملی مبارزه با دوپینگ (ایران نادو) تهیه شده و در اختیار ایسنا قرار گرفت، آمده است: متاسفانه برخی ورزشکاران بر این باور هستند که می‌توانند با استفاده از برخی دیگر از داروهای ممنوعه عوارض جانبی استروئیدها را از بین ببرند که از آن به عنوان پاکسازی یاد می‌شود. این در حالی است که طبق نظر متخصصان عملا هیچ ماده‌ای به واقع عوارض و اثرات این دسته از داروها را از بین نمی‌برد و صرفا علایم را کم می‌کند، بنابراین «پاکسازی» به هیچ عنوان برطرف کننده عوارض جدی و ماندگار استروئیدها و تهدید کننده حیات (مرگ آور) نیست و همین امر موجب شده کارشناسان سلامت از آن به عنوان «دروغ بزرگ» یاد کنند.
انتهای پیام"
sport,"سرمربی تیم ملی والیبال نشسته ایران گفت: فدراسیون جانبازان و توان‌یابان فدراسیون مهمی است و امیدوارم دست اهلش بیفتد.
به گزارش ایسنا، هادی رضایی در حاشیه مراسم تجلیل از مدال اوران بازی های پارآسیایی هانگژو بیان کرد:  برای ورزش جانبازان و توان یابان جوایز مطرح نیست بلکه دیده شدن مهم است. اینکه مبلغ پاداش بالا و پایین است کاری ندارم و مهم این است که ورزش جانبازان و توان‌یابان دیده شود. شهردار قدم اول را برداشت و بقیه ارگان ها هم نگاهشان به همه رشته‌ها یکسان باشد. چون به ورزشکاران انگیزه می‌دهد.
او در مورد برنامه تیم والیبال نشسته گفت: پنج دعوت نامه داریم و جلسه‌ای را برگزار خواهیم کرد تا برای دیدارهای تدارکاتی و مسابقاتی که سازمان جهانی قول داده در ایران برگزار شود، برنامه‌ریزی کنیم. مطمئنا در دهمین پارالمپیک که حاضر می شویم بتوانیم دهمین مدال طلای خود را بگیریم.
رضایی در مورد انتخابات فدراسیون جانبازان و توان‌یابان تصریح کرد:  یک فدراسیون استراتژیک است و مهم است که چه کسی آن را مدیریت کند. امیدوارم وزارت ورزش، کمیته ملی پارالمپیک و پیشکسوتان جانبازان و توان‌یابان به اجماع برسند تا فدراسیون دست اهلش بیفتد و تنها اسم نمی‌تواند فدراسیون را اداره کند.
او در پاسخ به این سوال که برای تعیین سرمربی تیم ملی والیبال در کمیته مشورتی دعوت شدید، بیان کرد: نه اصلا من بی‌گناه هستم.
رضایی در پاسخ به سوال دیگری که دوست دارید چه کسی سرمربی تیم ملی والیبال شود، گفت: آن هشت نفری که آنجا هستند، تصمیم‌گیری می‌کنند. کسی بیاید که از پتانسیل والیبال استفاده شود. سرمربی نمی‌تواند به تنهایی کاری انجام بدهد. فدرسیون و کمیته ملی المپیک هم باید کمک کنند. اجماع مهم است و اختلاف باعث می‌شود هر کسی بیاید، نتواند کاری انجام بدهد. آقای داورزنی هم زحمت کشیده است، خیلی‌های دیگر هم هستند. با رفتن یک نفر هیچ چیزی تغییر نمی‌کند مهم این است که اجماع شود کسی بیاید که در آینده کار کند و احساسی هم عمل نکند.
انتهای پیام"
sport,"با اعلام باشگاه پرسپولیس سرمربی تیم فوتبال پرسپولیس رسما از این باشگاه جدا شد.
به گزارش ایسنا، بعد از استعفای یحیی گل‌محمدی از سرمربی‌گری پرسپولیس، مدیران این باشگاه در تلاش بودند که او را متقاعد کنند تا به کارش ادامه دهد اما تلاش‌ها بی نتیجه بود و حالا درویش رسما اعلام کرد که گل‌محمدی از پرسپولیس جدا شده است. مدیرعامل پرسپولیس همچنین اعلام کرد که این باشگاه با ۱۰ گزینه به صورت همزمان در حال مذاکره است و تا پایان هفته، جانشین گل‌محمدی معرفی خواهد شد.
بر اساس پیگیری‌های ایسنا، برانکو ایوانکوویچ نزدیک‌ترین گزینه برای نشستن روی نیمکت پرسپولیس است. از این رو نماینده باشگاه پرسپولیس امروز دیداری با برانکو داشته تا مذاکرات ابتدایی را با این مربی کروات انجام دهد.
انتهای پیام"
sport,"سنگ آهن بافق با پیروزی برابر هرمزگان قهرمان نیم‌فصل لیگ برتر هندبال زنان شد.
به گزارش ایسنا، هفته هفتم لیگ برتر هندبال زنان با برگزاری چهار دیدار به پایان رسید و نیم‌فصل نوزدهمین دوره لیگ برتر هندبال زنان با قهرمانی سنگ آهن همراه شد.
در مهم‌ترین بازی امروز (جمعه، ۱۵ دی) فولاد هرمزگان که بدون شکست در شش هفته گذشته لیگ صدرنشین بود، مقابل سنگ آهن بافق، مدافع عنوان قهرمانی، به میدان رفت و در پایان نتیجه را با حساب ۲۲ بر ۲۰ به شاگردان مریم فخری واگذار کرد تا نخستین شکستش را تجربه کند و نتواند نیم‌فصل را با قهرمانی به پایان برساند. سنگ آهن بافق با این نتیجه و ۱۲ امتیاز و به دلیل پیروزی در بازی رو در رو با هرمزگان، صدرنشین لیگ برتر شد.
در دیگر بازی حساس امروز سپاهان پذیرای زاگرس جنوبی کازرون بود. سپاهان در پایان با یک گل بیشتر و نتیجه ۲۵ بر ۲۶ بازی را به سود خود به اتمام رساند.
شهید چمران لارستان برابر گچساران به تساوی ۲۶ بر ۲۶ رضایت داد.
در آخرین دیدار هفته هفتم سنندج مقابل شهدای رزکان با نتیجه ۲۸بر ۳۸ این بازی را واگذار کرد تا هفتمین شکست فصل خود را ثبت کند.
نتیجه دیدارهای هفته هفتم لیگ برتر هندبال زنان:
فولاد هرمزگان ۲۰ - سنگ آهن بافق ۲۲
فولاد سپاهان اصفهان ۲۶ - زاگرس جنوبی کازرون ۲۵
نفت و گاز گچساران ۲۶ - شهید چمران لارستان ۲۶
سنندج ۲۸ - شهدای رزکان البرز ۳۸
رده‌بندی تیم‌ها در پایان هفته ششم لیگ برتر هندبال زنان:
۱. سنگ آهن بافق ۱۲ امتیاز 
۲. فولاد هرمزگان ۱۲ امتیاز
۳. زاگرس جنوبی ۱۰ امتیاز 
۴. شهدای رزکان البرز ۸ امتیاز 
۵. فولاد مبارکه سپاهان ۸ امتیاز
۶. نفت و گاز گچساران ۳ امتیاز 
۷. شهید چمران لارستان ۳ امتیاز
۸. سنندج صفر امتیاز 
انتهای پیام"
sport,"مسابقات هندبال قهرمانی مردان آسیا از ۲۱ دی به میزبانی بحرین آغاز می‌شود. رقابت ملی‌پوشان ایرانی از دومین روز این مسابقات آغاز می‌شود و آنها در اولین دیدار به مصاف نیوزلند خواهند رفت.
به گزارش ایسنا، مسابقات هندبال قهرمانی مردان آسیا از ۲۱ دی تا ۵ بهمن به میزبانی بحرین با حضور ۱۶ تیم برگزار می‌شود. تیم ملی هندبال مردان ایران در این مسابقات در گروه B با کره، چین و نیوزلند همگروه است که در اولین دیدار جمعه ۲۲ دی مقابل نیوزلند به میدان خواهد رفت.
هندبالیست‌های ایرانی که از ۱۴ دی جهت حضور در تورنمنت چهارجانبه عازم مسکو شده بودند ۱۸ دی به طور مستقیم به منامه بحرین محل برگزاری مسابقات سفر کرده‌اند.
در این مسابقات ۴ سهمیه قهرمانی جهان توزیع خواهد شد. تیم ملی ایران در دوره قبل این مسابقات با ایستادن در رده چهارم، سهمیه جهانی را بعد از ۸ سال کسب کرده بود.
*گروه‌بندی‌ تیم‌های حاضر در مسابقات هندبال قهرمانی آسیا بحرین:
گروه‌ A: قطر، کویت، عمان و چین تایپه
گروه B: ایران، کره، چین و نیوزلند
گروه C: عربستان، عراق، هند و نیوزلند
گروه D: بحرین، امارات، هنگ کنگ و قزاقستان
*برنامه کامل مسابقات هندبال قهرمانی آسیا:
پنج‌شنبه ۲۱ دی:
هنگ کنگ - امارات ساعت ۱۳:۳۰
هند - عراق ساعت ۱۵:۳۰
ژاپن - عربستان ساعت ۱۷:۳۰
قزاقستان - بحرین ساعت ۱۹:۳۰
جمعه ۲۲ دی:
چین تایپه - قطر ساعت ۱۳:۳۰
نیوزلند - ایران ساعت ۱۵:۳۰
عمان - کویت ساعت ۱۷:۳۰
چین - کره ساعت ۱۹:۰۰
شنبه ۲۳ دی:
عربستان - هند ساعت ۱۳:۰۰
امارات - قزاقستان ساعت ۱۵:۳۰
عراق - ژاپن ساعت ۱۷:۳۰
بحرین - هنگ کنگ ساعت ۱۹:۳۰
یکشنبه ۲۴ دی:
کویت - چین تایپه ساعت ۱۳:۳۰
کره - نیوزلند ساعت ۱۵:۳۰
قطر - عمان ساعت ۱۷:۳۰
ایران - چین ساعت ۱۹:۳۰
دوشنبه ۲۵ دی:
ژاپن - هند ساعت ۱۳:۳۰
قزاقستان - هنگ کنگ ساعت ۱۵:۳۰
عراق - عربستان ساعت ۱۷:۳۰
بحرین - امارات ساعت ۱۹:۰۰
سه شنبه ۲۶ دی:
نیوزلند - چین ساعت ۱۳:۳۰
چین تایپه - عمان ساعت ۱۵:۳۰
کویت - قطر ساعت ۱۷:۳۰
کره - ایران ساعت ۱۹:۳۰
انتهای پیام"
sport,"تصویر گفت‌وگوی غلامرضا تختی با ۳ ملی‌پوش فوتبال ایران و چهره شاخص دو و میدانی در جریان رقابت های المپیک ۱۹۶۴ توکیو در اختیار ایسنا قرار گرفت.
به گزارش ایسنا، امروز یک‌شنبه( ۱۷ دی ۱۴۰۲) مصادف با پنجاه و ششمین سالگرد درگذشت جهان پهلوان تختی چهره نام آشنای کشتی ایران و دارنده یک مدال طلا و ۲ نقره المپیک و ۲ مدال طلا و ۲ نقره جهان است.
تختی پس از حضور در ۳ دوره متوالی ادوار المپیک در سال‌های ۱۹۵۲، ۱۹۵۶ و ۱۹۶۰ که با کسب یک مدال طلا و ۲ نقره همراه بود، برای چهارمین و آخرین مرتبه در المپیک ۱۹۶۴ توکیو به میدان رفت و در نهایت از رسیدن به مدال بازماند و به عنوان چهارمی بسنده کرد.
اما تصویری از گفتگوی تختی در جریان این رقابت‌ها با برخی ملی‌پوشان فوتبال ایران که ‌آن‌ها نیز جواز حضور در المپیک ۱۹۶۴ توکیو را کسب کرده بودند و جلال کشمیری چهره شاخص دو ومیدانی ایران، در اختیار ایسنا قرار گرفته که برای نخستین بار منتشر می‌شود.
در این تصویر، جهان پهلوان غلامرضا تختی در حال گفتگو با حسین فکری، محمد بیاتی و غلامحسین نوریان ۳ ملی‌پوش فوتبال ایران و همچنین جلال کشمیری، ورزشکار شاخص رشته پرتاب دیسک و وزنه ایران در محل سفارت ایران در توکیو پایتخت ژاپن است.
به ترتیب از راست، تختی، فکری، بیاتی، نوریان و کشمیری
این عکس از آرشیو شخصی غلامحسین نوریان در اختیار ایسنا قرار گرفته است.
انتهای پیام"
sport,"دور جدید تمرینات استقلال برای حضور در نیم فصل دوم رقابت‌های لیگ برتر از ۲۳ دی آغاز خواهد شد.
به گزارش ایسنا، قرار است در فاصله موجود تا شروع دوباره تمرینات استقلال، مدیریت باشگاه بازیکنان مورد کادر فنی نیاز را جذب کند تا با هماهنگی‌های به عمل آمده، آبی پوشان اردویی را در داخل کشور برپا کنند. دور جدید تمرینات استقلال برای حضور در نیم فصل دوم رقابت‌های لیگ برتر از ۲۳ دی آغاز خواهد شد.
رافائل سیلوا مدافع جدید استقلال نیز با شروع دور جدید تمرینات به تیم اضافه خواهد شد.
انتهای پیام"
sport,"عضو کنونی مجمع تشخیص مصلحت نظام به عنوان فرد جدید و به احتمال فراوان رئیس هیات مدیره استقلال انتخاب خواهد شد.
به گزارش ایسنا، جلسه هیات مدیره استقلال در حال برگزاری است و قرار است یک نفر جدید به هیات مدیره اضافه شود.
طبق پیگیری های خبرنگار ایسنا، علی آقا محمدی رئیس هیئت مدیره و مدیرعامل سابق استقلال و عضو کنونی مجمع تشخیص مصلحت نظام به عنوان فرد جدید و به احتمال فراوان رئیس هیات مدیره استقلال انتخاب خواهد شد.
همچنین به فاصله ۱۰ روز دیگر نفر جدید دیگری نیز برای اضافه شدن به هیات مدیره استقلال انتخاب خواهد شد.
انتهای پیام"
sport,"ایسنا/اصفهان ملی‌پوش اصفهانی تیم هندبال ایران با اشاره به اینکه بازی‌های آسانی در انتظار تیم ملی نیست، گفت: بحرین، قطر، عربستان، کویت، کره جنوبی و ژاپن از جمله تیم‌های مطرح آسیا هستند. ما با کره جنوبی هم‌گروه هستیم، می‌جنگیم تا به‌عنوان سرگروه به مرحله بعدی صعود کنیم.
وحید مسعودی پیش از آغاز رقابت‌های جام ملت‌های آسیا درباره شرایط و روند آماده‌سازی تیم، اظهار کرد: یک اردو تدارکاتی در کشور عمان داشتیم، با تیم ملی عمان چهار بازی دوستانه انجام دادیم که سه برد و یک تساوی به دست آوردیم. بازی‌های خوبی انجام شد و پس از آن اردوها در تهران پیگیری شد. از تهران به تورنمنت مسکو رفتیم و آنجا هم بازی‌های خوبی انجام دادیم و تیم‌های ملی بزرگسالان و امید روسیه و تیم ملی بلاروس رقبای ما بودند.
او ادامه داد: بعد از روسیه بلافاصله به بحرین رفتیم و از روز جمعه (۲۲ دی ماه) بازی‌های ما آغاز خواهد شد.
این بازیکن تیم ملی هندبال درباره حریفان ایران توضیح داد: در مرحله گروهی با نیوزلند، چین و کره‌ جنوبی به رقابت خواهیم پرداخت، می‌جنگیم تا حتماً به‌عنوان سرگروه به مرحله بعد صعود کنیم.
مسعودی تاکید کرد: چند تیم خوب در این مسابقه‌ها حضور دارند. بحرین، قطر، عربستان، کویت، کره جنوبی و ژاپن از جمله تیم‌های مطرح آسیا هستند، تلاش می‌کنیم حتماً کره جنوبی را در مرحله گروهی شکست دهیم، تا در مراحل بعدی کار راحت‌تری برای حضور روی سکو و کسب سهمیه داشته باشیم.
او شرایط آمادگی خود را بسیار خوب ارزیابی کرد و گفت: کاملاً در خدمت تیم هستم، سایر بازیکنان نیز همین شرایط دارند، با اتحاد و همدلی‌ای که داریم، قول می‌دهیم بهترین نتیجه را کسب کنیم.
انتهای پیام "
sport,"هافبک مورد توجه استقلال پس از جام ملت‌ها درباره حضور در این تیم تصمیم‌گیری خواهد کرد.
به گزارش ایسنا، اوستون اورونوف ازبکستانی با ۲۳ سال سن که در پست هافبک هجومی برای باشگاه فوتبال نوبهار بازی می‌کند مورد توجه کادر فنی استقلال قرار گرفته است.
این بازیکن تا پایان ماه جاری میلادی با تیم ازبکستانی قرارداد دارد و درصورت توافق با استقلال، مشکلی برای پیوستن به این باشگاه نخواهد داشت.
اورونوف به مسئولان استقلال اعلام کرده بعد از جام ملت‌ها درباره پیشنهاد استقلال تصمیم خواهد گرفت. البته این بازیکن از الهلال عربستان هم پیشنهاد مالی اغوا کننده دارد.
انتهای پیام"
sport,"سعید مهری شاید در نیم‌فصل از آبی‌پوشان و بار دیگر شاگرد ریکاردو ساپینتو شود.
به گزارش ایسنا، ریکاردو ساپینتو، سرمربی فصل گذشته استقلال تهران که در این فصل هدایت آپوئل نیکوزیا را بر عهده دارد خواستار حضور مهری در این تیم شده است. با توجه به اینکه این بازیکن در نیم‌فصل اول زیاد در ترکیب استقلال به میدان نرفت شاید این اتفاق رخ داده و مهری از جمع آبی‌پوشان جدا و راهی قبرس شود.
نکته جالب اینکه قرارداد سعید مهری با استقلال در این فصل به ارزش ۱۶۰ میلیون تومان در سازمان لیگ به ثبت رسیده است.
انتهای پیام"
sport,"۱۳ کاراته‌کای ایران به صورت شخصی برای حضور در رقابت‌های لیگ جهانی پاریس اقدام به ثبت نام کردند و قرار است راهی این رقابت‌ها شوند.
به گزارش ایسنا، نخستین مرحله رقابت‌های لیگ جهانی کاراته در سال ۲۰۲۴ با حضور ۳۸۳ کاراته‌کا از ۵۸ کشور روزهای ششم تا هشتم بهمن در پاریس، پایتخت فرانسه، برگزار می‌شود.
امتیاز این رقابت‌ها برای حضور در مسابقات قهرمانی جهان محاسبه می‌شود و بر همین اساس نیز ۱۳ کاراته‌کای ایران به صورت آزاد شخصا برای حضور در این مسابقات اقدام به ثبت نام کردند و قرار است در این رقابت‌ها به میدان بروند.
فدراسیون کاراته نیز بابت کمک‌هزینه اعزام به پاریس، به هر کدام از آنها مبلغ ۴۰ میلیون تومان پرداخت خواهد کرد. در صورتی که نفرات اعزامی موفق به کسب مدال شوند نیز جایزه‌ای را از سوی فدراسیون دریافت خواهند کرد تا بیشتر هزینه‌های آنها برای سفر به فرانسه تحت پوشش قرار بگیرد.
در بخش مردان ۹ کاراته‌کا به نام‌های علی مسکینی، امیر مهدی‌زاده، بهمن عسگری، مهدی خدابخشی، ذبیح‌الله پورشیب، سجاد گنج‌زاده، محمود نعمتی، صالح اباذری و مهدی عاشوری عازم این مسابقات می‌شوند و در بخش بانوان نیز مهسا افسانه، آتوسا گلشادنژاد، مبینا حیدری و لیلا برجعلی عازم پاریس می‌شوند.
سیدشهرام هروی، سرمربی تیم ملی کاراته مردان، نیز در این رقابت‌ها حضور خواهد داشت.
انتهای پیام"
sport,"دختر تنیس‌باز ایران موفق نشد جواز حضور در گرنداسلم جوانان استرالیا را به دست آورد.
به گزارش ایسنا، ماندگار فرزامی دختر تنیس باز ایران که به دنبال حضور در گرند اسلم استرالیا بود، جواز حضور در این رویداد را به دست نیاورد.
فدراسیون جهانی اسامی تنیس بازان حاضر در این گرنداسلم جوانان استرالیا را اعلام کرد اما نام فرزامی جزو نفرات حاضر در جدول مقدماتی مسابقات نیست و در جدول ذخیره‌ها نیز نفر ۵۲ است.
فرزامی مدتی پیش دچار مصدومیت از ناحیه شکم هم شده بود و اکنون دیگر باید برای گرنداسلم فرانسه تلاش کند. او مسابقات J۲۰۰ جوانان را از بیست و پنجم دی در کیش در پیش دارد و امتیاز این مسابقه تاثیر زیادی در رنکینگ او خواهد داشت.
دختر تنیس باز ایران در رنکینگ نخست سال ۲۰۲۴ در رده ۲۱۹ جوانان قرار گرفت و توانست نسبت به سال گذشته ۶۰ پله صعود داشته باشد.
پیش از این مشکلات الزهرا صفی توانسته بود با حضور در گرنداسلم جوانان استرالیا تاریخ‌سازی کند.
انتهای پیام"
sport,"ایسنا/اصفهان مربی تیم والیبال بانوان مس گفت: پس از ست اول، از لحاظ روانی تیم ما به شدت افت کرد و نیروی تجربه بازیکنان سپاهان به ما غلبه کرد.
نیلوفر ابراهیمی، بازیکن اسبق تیم ملی والیبال بانوان و مربی مس رفسنجان پس از شکست ۳ بر صفر تیمش برابر سپاهان در حالی که در ست نخست نمایش خوبی داشتند، در گفت‌وگو با ایسنا، اظهار کرد: ست اول شاهد بازی قشنگی بودیم که پایاپایی بود، اما متاسفانه با توجه به اینکه تیم جوانی و کم‌تجربه‌ای داشتیم این ست را از دست دادیم.
وی افزود: ست دو و سه از لحاظ روانی تیم ما به شدت افت کرد و نیروی تجربه بازیکنان سپاهان به ما غلبه کرد. امیدارم رفته رفته بازیکنانمان باتجربه‌تر شده و از این شکست‌ها تجربه بگیریم.
فریبا صادقی، سرمربی سپاهان نیز پس نهمین پیروزی متوالی تیمش در لیگ، تصریح کرد: در سومین مسابقه دور برگشت میزبان تیم مس رفسنجان بودیم که تیم جوان و باانگیزه‌ای است. آن‌ها تمام بازی‌ها را با چالش انجام داده، حتی اگر برد نداشته تا لحظه آخر در برابر تیم‌های خوب مقاومت کرده است.
او ادامه داد: در ست نخست امروز هم نمایش خوبی انجام داد، ولی با تعویض‌های خوبی که داشتیم ست اول را گرفتیم و در ادامه دو گیم بعدی را هم بردیم و خوشبختانه مشکل خاصی نداشتیم.
انتهای پیام "
sport,"ایسنا/خوزستان باشگاه صنعت نفت آبادان همچنان در گیر و دار انتخاب گزینه‌ای برای جانشینی ویسی است.
نفت آبادان فصل بیست و سوم فوتبال را با هدایت عبدالله ویسی آغاز کرد؛ مربی که فصل گذشته در شرایط سختِ نفتی‌ها ریسک کرد و با پذیرفتن هدایت این تیم در نهایت باعث شد که مهر بقا در لیگ برتر پای کارنامه آبادانی ها ثبت شود و او بازهم به کار خود در شهر آبادان ادامه دهد. هر چند در فصل جاری لیگ برتر شرایط برای ویسی در این شهر اصلا خوب پیش نرفت.
به گزارش ایسنا، اگرچه ویسی به تیم جوان و تقریبا بومی که آماده لیگ برتر کرده بود، برای ثبت روزهای خود در خاطر مردم آبادان بسیار امیدوار بود اما هرچه از بازی ها پیش رفت علی رغم نوع بازی خوب نفت، این تیم در نتیجه گیری به ویژه کسب برد در بازی خانگی نتوانست موفق عمل کند. به نوعی که به نظر می رسید خود ویسی نیز تمرکزش را به دلیل فشار هواداران در بازی های خانگی از دست داده است. موضوعی که باعث شد، سه بازی مانده به پایان نیم فصل اول، ویسی تصمیم قطعی خود را برای جدایی در پایان نیم فصل بگیرد. البته این تصمیم در بازی معوقه با گل گهر رنگ قطعیت به خود گرفت و ویسی اعلام کرد ""وقتی به مادرم فحش می‌دهند، دیگر جایز نیست بمانم.""
شکست سنگین برابر تراکتور در هفته پایانی نیم فصل اول، آخرین حضور ویسی روی نیمکت صنعت نفت آبادان بود و ویسی همان شب جدا شد تا مدیریت باشگاه از آن پس به فکر جایگزینی برای این مربی باشد. در ادامه نیز روند مذاکرات باشگاه با گزینه های مختلف از جمله یک مربی اروپایی و مربیان ایرانی چون منصوریان، نویدکیا، کمالوند و حتی فرهاد حمیداوی آغاز شد، هرچند روز گذشته مدیرعامل نفت آبادان اعلام کرد، پیشنهاد به حمیداوی برای سمت مدیرفنی است نه سرمربیگری در نفت.
نفت فصل گذشته روزهای طلایی و مهمی را به دلیل مشکلات همیشگی و تغییرات مکرر در راس کادرفنی از دست داد ولی اکنون مدیریت جوان باشگاه نفت برای این که امسال نیز این تیم به دلیل انتخاب های اشتباه به بیراهه نرود و در ادامه لیگ به ساحل امن برسد و کارش برای بقا به رقم خوردن معجزه کشیده نشود، در حال انتخاب بهترین گزینه برای هدایت صنعت نفت است زیرا هر لغزش در انتخاب سرمربی، دورباطل هر ساله در صنعت نفت خواهد بود.
انتهای پیام "
sport,"هافبک آسیب‌دیده استقلال از سه هفته دیگر با نظر کادر پزشکی این تیم می‌تواند در تمرینات گروهی آبی‌پوشان شرکت کند.
به گزارش ایسنا، رضا میرزایی هنوز در شرایط مسابقه نیست و اگر به شرایط مسابقه و تمرین برسد، در صورت صلاحدید کادر فنی می‌تواند به فهرست استقلال در نیم‌فصل دوم اضافه شود.
تاکنون سعید مهری قراردادش را با استقلال فسخ کرده است.
انتهای پیام"
sport,"باشگاه استقلال میزان درآمد خود را بابت قرارداد اسپانسر جدید اعلام کرد.
به گزارش ایسنا، باشگاه استقلال روز گذشته با دو شرکت جدید جهت همکاری و اسپانسری، قرارداد امضا کرد.
 باشگاه استقلال با انتشار نامه‌ای در سامانه کدال، میزان درآمد خود از این قرارداد را اعلام کرده که طی آن، آبی پوشان تا پایان نیم فصل دوم لیگ بیست و سوم، ۳۳ میلیارد تومان از این اسپانسر درآمد خواهند داشت.
انتهای پیام"
sport,"مجموعه‌ای از ۲۰ گل برتر نابغه‌های جهان فوتبال عرضه شد.
به گزارش ایسنا، در این مجموعه گل‌های برتر از بازیکنان بزرگ تاریخ فوتبال جهان همچون دیگو مارادونا، کریستیانو رونالدو، لیونل مسی، رونالدینیو، رونالدو(برزیلی)، دیوید بکهام، لواندوفسکی، کیلیان امباپه، زین الدین زیدان، لوئیس فیگو، ارلینگ هالند، روملو لوکاکو و دیگر نابغه‌های تاریخ فوتبال جهان قابل مشاهده است.
پلتفرم تماشاخونه  مجموعه‌ای از آثار سینمای ایران و جهان را منتشر کرده است و این روزها مجموعه «بیست گل برتر نابغه‌های جهان فوتبال» یکی از آثاری است که در این مجموعه عرضه شده است.
انتهای پیام"
sport,"تیم فوتبال برایتون در جام حذفی انگلیس به پیروزی رسید.
به گزارش ایسنا، در جریان مرحله سوم جام حذفی انگلیس تیم فوتبال برایتون به مصاف تیم استوک‌سیتی رفت که این رقابت با پیروزی ۴ بر ۲ برایتون همراه بود. همچنین در دیگر دیدارهای برگزار شده در جام حذفی انگلیس، بورنموث موفق شد با نتیجه ۳ بر ۲ کوئینز پارک را شکست داد. بورنموث در حالی که با نتیجه ۲ بر صفر از حریفش عقب بود توانست به بازی برگردد و توانست ۳ گل به ثمر برساند تا به پیروزی در این بازی برسد.
دیگر نتایج مرحله سوم جام حذفی انگلیس:
پلیموث ۳ - ۱ سوتون یونایتد
هال سیتی ۱ - ۱ بیرمنگام
بلکبرن ۵ - ۲ کمبریج یونایتد
گیلینگهام ۰ - ۴ شفیلد یونایتد
واتفورد ۲ - ۱ چسترفیلد
نیوپورت ۱ - ۱ ایستلی
نوریچ ۱ -۱ بریستول راورز
ساوتهمپتون ۴ - ۰ والسال
انتهای پیام"
sport,"به نظر می‌رسد پروژه بازگشت علی کریمی، هافبک سابق استقلال به این تیم در مقطع فعلی امکان‌پذیر نباشد.
به گزارش ایسنا، در روزهای اخیر شایعاتی مبنی بر درخواست نکونام برای جذب علی کریمی، هافبک سابق استقلال و فعلی کایسری اسپور شنیده می‌شد اما کریمی در گفت‌وگویی کوتاه با خبرنگار ایسنا اعلام کرد که تا پایان فصل تحت قرارداد کایسری اسپور است و قصدی برای جدایی از این تیم را فعلا ندارد.
کریمی که فصل متفاوتی را در کایسری اسپور سپری کرده و در ۱۸ بازی این فصل کایسری در ۱۶ بازی حضور داشته و از ارکان اصلی تیمش است در هفته گذشته هم موفق شد در تیم منتخب هفته سوپرلیگ ترکیه قرار بگیرد و بعید است با این تفاسیر تیم ترکیه‌ای راضی به از دست دادن ستاره‌اش شود و کریمی هم با وجود شرایط خوبی که در این تیم دارد در مقطع فعلی به بازگشت به فوتبال ایران فکر نمی‌کند.
انتهای پیام"
sport,"دومین جلسه هماهنگی مجوز حرفه‌ای باشگاه استقلال به ریاست علی خطیر برگزار شد.
به گزارش ایسنا، دومین جلسه هماهنگی مجوز حرفه‌ای باشگاه استقلال به ریاست علی خطیر و مدیریت علی میرغفاری افسر صدور مجوز حرفه‌ای باشگاه استقلال با حضور معاونان و اعضای کارگروه تکمیل مدارک مرتبط با صدور مجوز حرفه‌ای با محوریت تکمیل مدارک پرسنلی و ورزشی امروز (شنبه) برگزار شد.
با توجه به اهمیت موضوع صدور مجوز حرفه‌ای باشگاه، علی خطیر مدیرعامل باشگاه استقلال تأکید ویژه‌ای بر انجام مراحل صدور مجوز حرفه‌ای پیش از رسیدن به مهلت قانونی دارد.
انتهای پیام"
sport,"سرمربی سابق ایران قرار نیست دوباره به تیم ملی شمشیربازی سابر برگردد.
به گزارش ایسنا، فدراسیون شمشیربازی در جلسه‌ای که هفته گذشته با کمیته ملی المپیک داشت، استعفای امین قربانی سرمربی تیم ملی را علنی کرد. زمانی که رسانه‌ها خبر این استعفا را منتشر کردند، فدراسیون شمشیربازی هم موافقت خود را با این استعفا  اعلام کرد.
پس از این اتفاق نام پیمان فخری سرمربی سابق ایران بر سر زبان‌ها افتاد که دوباره به تیم ملی بر می‌گردد. این در حالی است که فخری  دوباره این سمت را قبول نمی‌کند.
فخری که پس از المپیک توکیو از سمت خود  به عنوان سرمربی تیم ملی کناره‌گیری کرد، در حال حاضر در آمریکا مشغول مربیگری است و بنا ندارد دوباره سرمربی تیم ملی ایران شود. در واقع بازگشت مجددی در کار نیست.
شمشیربازی سابر ایران از ۲۳ دی مسابقات گرندپری تونس را در پیش دارد و علی پاکدامن و محمدرهبری بدون مربی به این مسابقات می‌روند.
جام جهانی گرجستان هم ۲۰ بهمن آغاز می شود و در این مسابقات ایران باید به دنبال قطعی کردن سهمیه تیمی خود باشد و باید دید چه کسی مسئولیت هدایت تیم ملی را برعهده می‌گیرد. 
انتهای پیام"
sport,"شبکه نسیم با انتشار ویدئویی از برنامه «جام آرزوها» از پخش این برنامه در روزهای آینده خبر داد.
به گزارش ایسنا، برنامه «جام آرزوها» از سه‌شنبه ۱۹ دی‌ماه هر شب ساعت ۲۳ روی آنتن خواهد رفت. این برنامه قرار است با همراهی برخی چهره های ورزشی و فرهنگی و هنری اتفاق بیفتند.
همچنین جزئیاتی از این برنامه در  ویدئو توضیح داده شده است مبنی بر اینکه در حاشیه جام ملت های آسیای ۲۰۲۳ این برنامه با مخاطبان همراه است و در این راستا از راه اندازی یک پویش خیریه خبر می دهد که در آن از مخاطبان درخواست شده آرزوهایی که دوست دارند برآورده شود در یک ویدئو به پایگاه اینترنتی این برنامه ارسال کنند و هرشب در این برنامه قرار است یک نفر برنده جام آرزوها باشد.
در «جام آرزوها» قرار است برخی آرزوهای مردم برآورده شود، همچنین در این برنامه جناب‌خان به‌عنوان مهمان ویژه حضور خواهد داشت.
ویدئوی برنامه «جام آرزوها» در قسمت زیر قابل مشاهده است:
0 seconds of 0 seconds
انتهای پیام"
sport,"دبیر کل کمیته ملی المپیک گفت: همین سه شنبه در هیات اجرایی تصمیم‌گیری می‌کنیم که چه پاداشی را برای المپیک پاریس در نظر بگیریم
به گزارش ایسنا، سید مناف هاشمی در جریان مراسم گرامی‌داشت پنجاه و ششمین سالگرد غلامرضا تختی در جمع خبرنگاران اظهار کرد: تختی به جامعه ورزش و مردم ایران خدماتی رسانده که در طول این سال‌ها فراموش نشده و روز به روز هم مراسم او پر رنگ تر می‌شود. جوانان و ورزشکاران ما از بزرگانی چون تختی الگو گرفته‌اند و باید این راه را ادامه دهند و جوانمردی و فتوت را از او الگو بگیرند. باید بتوانیم بزرگانی همچون تختی را الگوی خود قرار دهیم. کمیته ملی المپیک هم امسال برنامه خوبی را در دستور کار دارد و قرار بود در روز تولد تختی ۵ شهریور برنامه صده المپیک را داشته باشیم که به جهت همزمانی با بازی های آسیایی هانگژو به سوم بهمن امسال موکول شد و در دستور کار است.
وی در ادامه گفت: ۷۶ مدال المپیک را توسط ۶۱ ورزشکار المپیکی در طول ۸۰ سال گذشته گرفته‌ایم. حضور کشور ما در المپیک به ششکل رسمی و غیر رسمی ۱۰۰ سال است به همین خاطر این برنامه صده را برگزار کنیم که از مدال آوران المپیک قدردانی کنیم و نشان افتخار به آنها بدهیم. البته ۱۵ ورزشکار ما مرحوم شده‌اند و خانواده های آنها را دعوت کرده‌ایم و مابقی را از سراسر دنیا دعوت کرده‌ایم تا به این برنامه بیایند. مراسم قدردانی خوبی است. موزیک استاد انتظامی و صدای تختی را توسط بهمنش که در خاطرات رسانه‌ای‌اش بوده است را رونمایی می‌کنیم. یاد و خاطره همه ورزشکاران به خصوص تختی و سایر مدال آوران که در قید حیات هستند را گرامی می‌داریم.
مناف هاشمی همچنین گفت: بزرگی و جوانمردی که در وجود تختی بود را کمتر کسی داشته و به همین دلیل الگو شده است. در کنار مردم بودن بزرگترین ویژگی جهان پهلوان تختی بوده است. از او سوال شده بود که بهترین مدالی که دارید کدام بود چون استحضار دارید که او اولین عزیزی بوده که در سال‌های ۱۹۶۰ و ۱۹۵۶ و ۱۹۵۲ یک مدال طلا و دو نقره گرفته است. اهمیت آن مدال‌ها کمتر از افتخار دوستی با مردم بوده است.
دبیر کل کمیته المپیک همچنین گفت: تختی می‌گفت آن مدالها را برای مردم کشور گرفتم و می‌دانم که قلب مردم مهربان است. خوشحالی مردم برای او مهمتر بود. به همین خاطر در همه عرصه‌های مردمی حضور داشت. ما هم وظیفه خود دانستیم که این برنامه را داشته باشیم.
او در خصوص تفاوت پاداش فوتبالیست ها و سایر ورزشکاران گفت: پیشنهاد می‌کنم مراسم زیبای مرحوم تختی را با این سوال‌ها قاطی نکنیم. فدراسیون‌ها پیگیری می‌کنند و آن چیزی که وظیفه ما است را در هیات اجرایی همین سه شنبه تصمیم‌گیری کنیم که چه پاداشی را برای المپیک پاریس در نظر بگیریم. هر مصوبه ای را که هیات اجرایی داشت را اعلام می‌کنیم.
او در پایان در پاسخ به این سوال که پیشنهاد شما چیست گفت: ان‌شاءالله در جلسه اعلام می‌کنیم.
انتهای پیام"
sport,"نخستین نشست کمیته فنی فدراسیون والیبال با ساختار جدید پس از ۲۰۰ دقیقه مباحث فشرده چندین مصوبه مهم داشت.
به گزارش ایسنا، نشست کمیته فنی فدراسیون والیبال امروز (یکشنبه ۱۷ دی) با حضور وحید مرادی سرپرست فدراسیون، ناصر میرفخرایی، محمود افشاردوست، مصطفی کارخانه، منوچهر پورحسن، علی فتاحی، پدیده بلوری‌زاده، امیر طلوع‌کیان و جواد مهرگان (به صورت آنلاین) برگزار شد.
سرپرست فدراسیون والیبال در ابتدای این نشست گفت: در شورای مشورتی بررسی اجمالی روی چهار گزینه سرمربیگری داشتیم و آقای داورزنی هم به این گزینه‌ها رسیده بود و در جلسه پیش به دوستان گفته بودم که قصد داریم یکی از مهم ترین تصمیمات را درباره والیبال ایران بگیریم و در آن جلسه صحبت‌های بسیاری مطرح و دوستان نظراتشان را بیان کردند.
وحید مرادی تصریح کرد: از آن جلسه به کمیته کوچک‌تری رسیدیم تا بتوانیم تصمیم بهتری بگیریم. اعضای کمیته فنی بر اساس نظرات شورای مشورتی و با در نظر گرفتن تعارض منافع افراد انتخاب و دعوت شده اند و در جلسات بدی هم می‌توانیم متناسب با نظرات افراد افراد جدیدی دعوت نماییم. نمی‌دانم در این جلسه به نتیجه می‌رسیم یا خیر و این بستگی به شما دوستان دارد، اما امیدوارم امروز در این جلسه بتوانیم به جمع بندی برسیم.
وی در ادامه گزارشی از جلسات و مذاکرات روز گذشته خود با گزینه‌های مد نظر در فاصله برگزاری جلسه شورای مشورتی و کمیته فنی ارائه داد و سپس اعضا به بحث بررسی در خصوص گزینه‌ها پرداختند.
پس از مباحث مفصل در نشست ۲۰۰ دقیقه‌ای نخستین جلسه کمیته فنی با ساختار جدید، موارد زیر به تصویب اعضای کمیته فنی رسید:
مدت‌هاست که فدراسیون والیبال در تلاش است تا بهترین تصمیم را برای والیبال کشور بگیرد و بهترین مربی که تجربه بالا و شرایط فنی خوبی دارد را در راس والیبال کشور قرار دهد و کمیته فنی به صورت منظم و هفتگی با حضور اعضا برگزار گردد و در صورت لزوم افراد جدید به این کمیته دعوت شود.
۱۵ گزینه خارجی و یک مربی داخلی بررسی و در نهایت چهار گزینه باقی ماندند. با توجه به اینکه دو گزینه از چهار گزینه مورد نظر و مورد تائید، براساس آخرین مذاکرات صورت گرفته در روز گذشته برای حضور در ایران به دلایلی نا معلوم به یکباره از همکاری با فدراسیون والیبال ایران انصراف دادند، فدراسیون والیبال با توجه به حساسیت موضوع و فرصت زمانی تا پایان مسابقات باشگاهی با دقت بیشتر و فکر کردن به گزینه ها دیگر و با کیفیت‌تر، با چند مربی تراز اول جهان وارد مذاکره شود و این نفرات در کمیته فنی مورد بررسی و تحلیل قرار گیرند تا به دور از هر گونه شتابزدگی و خارج از هر گونه جریان‌های وابسته در فضای مجازی که موجب تغییر در روند مذاکرات شود، در کمال دقت ضمن برگزاری جلسات هفتگی با گزینه‌های جدید مطرح شده مذاکرات انجام شود.
کمیته فنی با دقت کامل، به دور از هرگونه فشارهای برخی از شبکه های مجازی که به صورت هدفمند برای انتخاب گزینه خاص فعالیت می کنند، با در نظر گرفتن منافع والیبال ایران با صرف زمان بیشتر و دقت کافی اقدام به انتخاب سرمربی تیم ملی والیبال ایران کند تا بهترین فرد ممکن برای هدایت تیم ملی انتخاب شود. هر گونه شتابزدگی و تاثیر پذیری خارج از منافع والیبال ایران غیر قابل قبول خواهد بود.
با پیشنهاد سرپرست فدراسیون و موافقت کمیته فنی پاداش ویژه برای صعود به المپیک پاریس برای تیم ملی والیبال مردان ایران در نظر گرفته شد.
همچنین با توجه به لزوم محرمانگی جزئیات و کلیات جلسات فنی به جهت تاثیر در روند مذاکرات و انتخاب‌ها در تمامی بخش های تیم های ملی، مقرر شد تا دکتر محمود افشاردوست به عنوان سخنگوی کمیته فنی مصوبات و اخبار مربوط به کمیته فنی را اعلام کند.
در این جلسه مهدی احمدی آذر به عنوان مشاور و مدیر حوزه ریاست، سید میلاد تقوی به عنوان مشاور اجرایی و محسن ترابی به عنوان سرپرست دبیری حضور داشتند.
بیشتر بخوانید: 
چه کسانی از هدایت تیم ملی والیبال ایران انصراف دادند؟
انتهای پیام"
sport,"شبکه ورزش سیما این هفته رقابت‌های هندبال و تیراندازی قهرمانی آسیا را زنده پخش می‌کند.
به گزارش ایسنا، «مثبت ورزش» رقابت‌های هندبال قهرمانی آسیا را پخش می کند.
شبکه ورزش سیما با پخش مستقیم دو تقابل هندبال قهرمانی آسیا پنجشنبه و جمعه ۲۱و ۲۲دی ماه با «مثبت ورزش» پیش روی دوستداران این رشته ورزشی خواهد بود.
پنجشنبه ساعت ۱۷ جدال عربستان مقابل ژاپن و جمعه تقابل ایران و نیوزلند از ساعت ۱۵ با «مثبت ورزش» شبکه ورزش سیما با تحلیل و گزارش اختصاصی از شبکه ورزش سیما پخش خواهد شد.

بیست و یکمین دوره مسابقات هندبال قهرمانی آسیا و انتخابی قهرمانی جهان ۲۰۲۵ در منامه بحرین برگزار می‌شود. تیم ملی هندبال ایران در این مسابقات در گروه B با تیم های کره جنوبی، چین و نیوزیلند همگروه است.
***
«مثبت ورزش» این بار با پخش دیدارهای نهایی تیراندازی قهرمانی آسیا با مخاطبان خود همراه است.
برنامه «مثبت ورزش» شبکه ورزش سیما از دوشنبه ۱۸ دی ماه حوالی ساعت ۹ صبح و ۱۳بعدظهر تا پنجشنبه ۲۱دی ماه فینال رقابت های ماده های مختلف تیراندازی را به صورت زنده پخش می کند.
فینال رقابت های تیراندازی آقایان و بانوان از رقابت های قهرمانی آسیا که به میزبانی جاکارتا اندونزی برگزار می شود و به واسطه کسب سهمیه المپیک برای نمایندگان ایران از اهمیت بالایی برخوردار است.
انتهای پیام"
sport,"ایسنا/خوزستان مسابقات دور رفت گروه دوم از سومین دوره لیگ پاورلیفتینگ ایران با صدرنشینی تیم ملی حفاری به پایان رسید.
مسابقات گروه دوم این دوره از رقابت ها، روز گذشته ۱۴ دی ماه با حضور پنج تیم به میزبانی ملی حفاری در اهواز برگزار شد.
به گزارش ایسنا، نتایج این گروه امروز، ۱۵ دی ماه اعلام شد که بر اساس آن نیز ملی حفاری ایران با ۸۷ امتیاز در صدر ایستاد، عقاب گیلان با ۶۴ امتیاز دوم شد و دانشگاه آزاد فارس با ۶۲ امتیاز در رده سوم قرار گرفت. تیم های ورامین با ۳۷ امتیاز و کولاک اردبیل با ۱۴ امتیاز در مکان های چهارم و پنجم قرار گرفتند.
پیش از این نیز مسابقات گروه اول در کرمانشاه برگزار شده بود که تیم های نیروی زمینی ارتش با ۷۲ امتیاز، پرهام پیشوا با ۵۹ امتیاز، اکوان چالوس(کانال ورزش) با ۵۵ امتیاز، پرهام پیشوا ۲ با ۴۴ امتیاز و  شهرداری کرمانشاه با ۴۳ امتیاز به ترتیب در رده های اول تا پنجم قرار گرفته بودند.
انتهای پیام"
sport,"سرمربی مستعفی تیم ملی تکواندوی ایران، هدایت تیم ملی مصر را تا المپیک پاریس بر عهده گرفت.
به گزارش ایسنا،‌ بیژن مقانلو، سرمربی سابق تیم ملی تکواندوی ایران، که پس از ۱۵ ماه همکاری، از هدایت تیم ملی استعفا داده بود، هدایت تیم ملی تکواندوی مصر را بر عهده گرفت.
مقانلو راهی مصر شده و کارش را به عنوان سرمربی تیم ملی تکواندوی این کشور برای حضور در بازی‌های المپیک پاریس آغاز کرده است.
انتهای پیام"
sport,"هافبک استقلال بدون اطلاع باشگاه قرارداد خود را فسخ کرد.
به گزارش ایسنا، سعید مهری هافبک استقلال روز گذشته قرارداد خود را با این باشگاه فسخ کرد.
مهری در حالی قرارداد خود را با آبی‌پوشان فسخ کرده که حتی شایعاتی مبنی بر بخشیدن طلب او از استقلال هم شنیده شد اما باشگاه استقلال اعلام کرد که این بازیکن بدون هماهنگی با این باشگاه اقدام به فسخ یک‌طرفه قرارداد خود کرده است.
بیشتر بخوانید:
هافبک استقلال فسخ کرد
نکونام با جدایی مهری مخالفت کرده است.
انتهای پیام"
sport,"تیم ملی هندبال مردان ایران در آخرین دیدار خود در تورنمنت چهارجانبه مسکو مقابل تیم ملی جوانان روسیه به برتری رسید.
به گزارش ایسنا، هندبالیست‌های ایرانی در سومین و آخرین دیدارشان از تورنمنت چهارجانبه مسکو مقابل تیم ملی هندبال جوانان روسیه به میدان رفتند و در پایان توانستند با نتیجه ۲۹ بر ۲۷ به برتری برسند. یونس آثاری بازیکن تیم هندبال ایران در پایان این دیدار بهترین بازیکن زمین شناخته شد. 
شاگردان رحیمی‌زاده پیش از این مقابل بلاروس با نتیجه ۲۸ بر ۲۹ شکست خورده و مقابل تیم ملی روسیه با حساب ۲۹ بر ۲۶ پیروز شده بودند. تیم ملی ایران این تورنمنت را با ۲ برد و یک شکست به پایان رساند.
پیش از این قرار بود مراکش، بلاروس، روسیه و ایران در این تورنمنت حضور داشته باشند که مراکش انصراف داد و تیم ملی جوانان روسیه جایگزین این تیم شد.
مجتبی حیدرپور، محمد سیاوشی، افشین صادقی، علی رحیمی کازرونی، رضا عزتی، یونس آثاری، میلاد قلندری، محمد مهدی بهنام نیا، آرمان رحمانی، وحید مسعودی، امیرعباس سلطانی، محمد صفری، مهران رهنما، کامیار طاهری، کیارش طاهری، یاسین کبیریان جو، سلامان بربط، محمدرضا  اورعی، سعید برخورداری و پویا نوروزی نژاد ۲۰ بازیکن تیم ملی هندبال ایران در این تورنمنت هستند.
هندبالیست‌های ایرانی با پایان تورنمنت چهارجانبه مسکو، فردا دوشنبه ساعت ۲۳:۲۵ به صورت مستقیم از مسکو به منامه بحرین، محل برگزاری بیست و یکمین دوره مسابقات هندبال قهرمانی آسیا، عزیمت می‌کنند.
این رقابت‌ها از روز پنج شنبه ۲۱ دی ماه آغاز شده و تیم ملی هندبال ایران در اولین دیدار خود ساعت ۱۵:۳۰ روز جمعه ۲۲ دی ماه به مصاف نیوزلند خواهد رفت.
انتهای پیام"
sport,"دو گزینه خارجی از هدایت تیم ملی والیبال ایران انصراف دادند و یکی دیگر از گزینه‌ها هم احتمال زیاد نتواند به ایران بیاید.
به گزارش ایسنا، نشست کمیته فنی فدراسیون امروز (یکشنبه ۱۷ دی) با حضور وحید مرادی سرپرست فدراسیون، ناصر میرفخرایی، محمود افشاردوست، مصطفی کارخانه، منوچهر پورحسن، علی فتاحی، پدیده بلوری‌زاده، امیر طلوع‌کیان و جواد مهرگان (به صورت آنلاین) برگزار شد.
در روند بررسی سرمربی تیم ملی والیبال ۱۵ گزینه خارجی و یک مربی داخلی بررسی و در نهایت چهار گزینه باقی ماندند. بر این اساس ویتال هاینن (بلژیک)، آنجلو لورنزوتی (ایتالیا)، سعید معروف (ایران) و روبرتو پیاتزا (ایتالیا) چهار گزینه اصلی مدنظر برای هدایت تیم ملی والیبال ایران بودند.
فدراسیون والیبال پس از برگزاری جلسه کمیته فنی اعلام کرد که دو گزینه از چهار گزینه مورد نظر و مورد تائید، براساس آخرین مذاکرات صورت گرفته در روز گذشته برای حضور در ایران به دلایلی نا معلوم به یکباره از همکاری با فدراسیون والیبال ایران انصراف دادند.  
شنیده شده این دو گزینه‌ ویتال هاینن و روبرتو پیاتزا هستند. از طرفی لورنزوتی نیز احتمال کمی دارد که سرمربیگری ایران را قبول کند که با این اوصاف هر سه خارجی از چهار گزینه فوق احتمالا کنار خواهند رفت.
باید دید که فدراسیون والیبال با شرایط پیش آمده چه تصمیمی در مورد سرمربی تیم ملی می‌گیرد.  
انتهای پیام "
sport,"ایسنا/اصفهان عادل اسدی پس از حدود یک نیم‌فصل دوری از اصفهان دوباره به یکی از تیم‌های نصف‌جهان اضافه شد.
با درخواست کیوان صادقی، سرمربی تیم هندبال گیتی‌پسند، عادل اسدی خط زن تیم هندبال زغال سنگ طبس با دریافت رضایت نامه از باشگاه قبلی و مذاکره با مدیران باشگاه به تیم هندبال گیتی پسند در لیگ برتر باشگاه های کشور پیوست.
اسدی سابقه حضور در تیم های سپاهان و تیم‌های ملی ایران را دارد و فصل قبل با طلایی‌پوشان به عنوان قهرمانی لیگ‌برتر کشور دست یافت و راهی رقابت‌های جام باشگاه‌های هندبال آسیا شد.
به گزارش ایسنا، تیم هندبال گیتی پسند در پایان هفته هفتم لیگ برتر با ۱۳ امتیاز در رده دوم جدول قرار دارد و خود را برای حضور پرقدرت در ادامه لیگ آماده می کند. قرمزپوشان اصفهانی در هفته هشتم در اصفهان به مصاف سپاهان‌نوین همشهریشان خواهند رفت.
انتهای پیام "
sport,"رئیس کمیته ملی پارالمپیک در مورد احتمال خداحافطی ساره جوانمردی و همچنین ۴ پرونده دوپینگ در رشته‌های پارا، توضیح داد.
به گزارش ایسنا، غفور کارگری در حاشیه مراسم تجلیل از مدال اوران بازی های پارآسیایی هانگژو، بیان کرد: این مراسم با همان کیفیت و پاداشی که برای بازی‌های آسیایی برگزار شد، مدنظر قرار گرفت. در بازی‌های پارآسیایی نزدیکی به ۱۶۰ مدال‌آور داشتیم و امیدوار هستیم نگاه حمایتی در مورد ورزشکاران جانباز، توان‌یاب، نابیناو کم بینا در سطح تهران ادامه یابد.
وی در مورد اینکه شرایط برای ساره جوانمردی طبق اظهاراتش مهیا نشد و خبرها حاکی از خداحافظی این ورزشکار است، عنوان کرد: بله بنده با وی صحبت‌ کرده‌ام. جای نگرانی وجود ندارد. جوانمردی در یکی از مسابقات کسب سهیمه حضور ندارد اما در مسابقه اصلی کسب سهمیه حضور خواهد داشت. او در شرایط قهرمانی قرار دارد و از ورزشکاران خوب و به نام ما است و اجازه خداحافظی این ورزشکار را نمی‌دهیم.
رئیس کمیته ملی پارالمپیک در پاسخ به حضور مربی روسی در تیم پاراقایقرانی، بیان کرد: بله درست است. رییس فدراسیون اعلام کرده تا پایان دی‌ماه مسئله سرمربی روسی قطعی می‌شود. در مورد سایر رشته‌ها اتفاقی که رقم می‌خورد و جدید است اینکه یک شورای فنی تصمیم‌گیری خواهد کرد. شاید شورای فنی شخص دیگری را برای مربی قایقرانی مدنظر قرار دهد و بنده حدس می‌زنم مربی دیگری تعیین خواهد شد.
کارگری در مورد انتخابات فدراسیون جانبازان و توان‌یابان، بیان کرد: این فدراسیون یکی از فدراسیون‌های مهم کشور است و طبیعتا توجه و حساسیت نسبت به این فدراسیون بالا است. نامزدهای مختلفی ثبت نام کرده‌اند و نگرانی از باب انتخابات، دو طیفی شدن آن و قطبی شدن آن نداریم. در مورد برگزاری انتخابات آزاد چنین مسائلی طبیعی است و معمولا بین دو تا سه نفر گزینه اصلی هستند.
وی در رابطه با اینکه گویا گزینه اصلی، گزینه کمیته ملی پارالمپیک است، توضیح داد: ما به عنوان یک سازمان گزینه‌ای نداریم اما به عنوان عضو مجمع نظر خود را داریم و تمامی اعضا از این شرایط برخوردار هستند و نگرانی وجود ندارد اما آنچه برای ما مهم است انسجام و هماهنگی بعد از برگزاری انتخابات است.
رئیس کمیته ملی پارالمپیک در خصوص مثبت شدن تست دوپینگ سه ورزشکار در بازی‌های پاراآسیایی و اضافه شدن یک ورزشکار دیگر که اخیرا رخ داده است و رویه خوبی برای رشته‌های پارا نیست، اظهار کرد: چهار دوپینگ قطعی نیست و فعلا دو دوپینگ قطعی است. زمانی که یک موضوع در حال بررسی است نباید به قطعیت در مورد نتیجه آن صحبت کرد و در زمان مناسب از سوی نهادهای مرتبط  با دوپینگ اطلاع‌رسانی می‌شود.
انتهای پیام"
sport,"تیم فوتبال منچسترسیتی با برتری برابر هادرزفلیدتاون به دور چهارم جام حذفی فوتبال این کشور صعود کرد.
به گزارش ایسنا، در ادامه بازی‌های جام حذفی انگلیس، شاگردان پپ گواردیولا در منچسترسیتی توانستند با پیروزی راحت برابر هادرزفیلدتاون به دور چهارم این رقابت‌ها صعود کنند.
در این دیدار، فیل فودن ستاره تیمش بود و دو گل برای سیتیزن‌ها به ثمر رساند و جرمی دوکو و آلوارز دیگر گلزنان منچسترسیتی بودند. همچنین یکی از گل‌های منچسترسیتی را نیز مدافع حریف به اشتباه وارد دروازه خودی کرد.
به جز منچسترسیتی، سایر تیم‌های لیگ برتری موفق نبودند و برابر حریفانشان به تساوی رسیدند تا کار به بازی تکراری کشیده شود.
همچنین در مهم‌ترین بازی دور سوم، از دقایقی دیگر آرسنال میزبان لیورپول است.
نتایج امروز FA CUP انگلیس به شرح زیر است:
لوتون‌تاون ۰ - ۰ بولتون
وستهام ۱ - ۱ بریستول‌سیتی
منچسترسیتی ۵ - ۰  هادرزفیلدتاون
پیتربورو ۰ - ۳ لیدزیونایتد
شروزبری ۰ - ۱ رکسام
ناتینگهام فارست ۲ - ۲ بلکپول
وست‌برمویچ ۴ - ۱ الدرشوت
انتهای پیام"
sport,"سه قایقران ایران در در دومین تست انتخابی تیم ملی برای اعزام جهت کسب سهمیه المپیک اول شدند.
به گزارش ایسنا، دومین مرحله مسابقه انتخابی تیم ملی قایقرانی رویینگ برای حضور در مسابقات کسب سهمیه المپیک پاریس در دریاچه آزادی برگزار شد.
در این مسابقه نازنین ملایی با وجود اینکه نامش از سوی داور اعلام شد اما غایب بود و به دلیل شرکت نکردن در دو مسابقه  انتخابی تیم ملی، المپیک پاریس را از دست داد.
در قایق دونفره زنان هم تیم مهسا جاور و زینب نوروزی بدون اینکه کسی با آنها رقابت کند به صورت تنهایی مسابقه داد و اول شد.
حمیدرضا رضوانی و فاطمه مجلل و تیم مهسا جاور و زینب نوروزی در هر دو تست اول شدند.    
نتایج به شرح زیر است:
رویینگ یک نفره مردان
۱- حمیدرضا رضوانی با زمان ۷ دقیقه و ۳۹ ثانیه و ۵۴۰ صدم ثانیه
۲- علی صادقی با زمان ۸ دقیقه و ۲۳۰ صدم ثانیه
۳- آروین دیانتی با زمان ۸ دقیقه و ۳ ثانیه و ۴۲۰ صدم ثانیه
۴- محمدرضا کریمی با زمان ۸ دقیقه و ۷ ثانیه و ۷۲۰ صدم ثانیه
۵- آریان سلیمان پور  با زمان ۸ دقیقه و ۳۷ ثانیه و ۷۳۰ صدم ثانیه
رویینگ یک نفره سبک وزن زنان
۱-فاطمه مجلل با زمان ۸ دقیقه و ۱۴ ثانیه و ۱۱۰ صدم ثانیه
۲- کیمیا زارعی با زمان ۸ دقیقه و ۲۰ ثانیه و ۹۹۰ صدم ثانیه
۳- ساقی ملکی با زمان ۸ دقیقه و ۳۶ ثانیه و ۸۵۰ صدم ثانیه
۴- آیگین کریمی با زمان ۸ دقیقه و ۳۶ ثانیه و ۹۵۸ صدم ثانیه
نازنین ملایی ( در خط شروع قرار نگرفت. )
رویینگ دونفره زنان
۱- مهسا جاور و زینب نوروزی با زمان ۷ دقیقه و ۳۷ ثانیه و ۸۶۰ صدم ثانیه
انتهای پیام"
sport,"اردوی تیم ملی بوکس بدون حضور دانیال شه‌بخش آغاز می‌شود.
به گزارش ایسنا، پس از بررسی عملکرد بوکسورهای ایران در رقابت‌های قهرمانی ایران که به میزبانی ارومیه برگزار شد، امروز (شنبه - ۱۶ دی ۱۴۰۲) اسامی نفرات مد نظر رینالدو فونتس کوبایی، به عنوان مربی تیم ملی بزرگسالان، جهت حضور در اردوهای آماده‌سازی تیم ملی برای مسابقات انتخابی المپیک معرفی شدند.
دانیال شه‌بخش، ملی‌پوش نام‌آشنای بوکس ایران، که به دلیل آسیب‌دیدگی در رقابت‌های قهرمانی ایران حاضر نشد، پس از برطرف‌شدن مصدومیت با صلاحدید کادر فنی، امکان حضور در اردوها را خواهد داشت که اخبار تکمیلی درباره وضعیت او اعلام خواهد شد.
اسامی نفرات دعوت‌شده به اردو به شرح زیر است:
وزن ۵۱ کیلوگرم
مصطفی ریگی، مهدی پرویزی و حامد گلستان
وزن ۵۷ کیلوگرم
علی‌اصغر افشاری، پوریا عبدالمالکی، صدرا صفری و محمدرضا معظمی
وزن ۶۳.۵ کیلوگرم
علی حبیبی‌نژاد، مهدی امیری، قاسم حمزه و باقر فرجی
وزن ۷۱ کیلوگرم
مسلم مقصودی، کسری طهماسبی و محمد نورانی
وزن ۸۰ کیلوگرم
میثم قشلاقی، شاهین موسوی، سالار رادمرد و پویا انصاری
وزن ۹۲ کیلوگرم
حسین دانشور، علی فتحی و پوریا امیری
وزن ۹۲+ کیلوگرم
ایمان رمضان‌پور و روزبه صفری
هدایت تیم ایران را رینالدو فونتس بر عهده دارد و محمد عاشری، فروتن گل‌آرا، محمود نهتانی و جاسم دلاوری نیز دستیارانش هستند. وحید محسنی، حمیدرضا صلح‌جو و محسن احمدی ماساژورهای حاضر در اردو خواهند بود و امیر واعظی نیز سرپرست تیم ملی است.
انتهای پیام"
sport,"عبدالله موحد اسطوره ورزش ایران برای حضور در مراسم سده المپیک شب گذشته وارد ایران شد.
به گزارش ایسنا، عبدالله موحد، اسطوره ورزش ایران و دارنده ۶ مدال طلای جهان و المپیک در کشتی آزاد، شب گذشته به همراه همسرش از آمریکا وارد ایران شد تا در مراسم سده المپیک و رونمایی از صدای تختی شرکت کند.
موحد که به دعوت محمود خسروی‌وفا، رئیس کمیته ملی المپیک به ایران آمده، شب گذشته در بخش CIP فرودگاه مورد استقبال محمود عبداللهی و حمیدرضا سلامی مسئولان کمیته المپیک و همچنین اکبر فیض، مدیر روابط عمومی صندوق حمایت از قهرمانان قرار گرفت.
موحد پس از ورود به ایران در پاسخ به این سوال که چه احساسی دارید، گفت: ایران وطن من بوده و هست. از این که بار دیگر وارد کشور شدم سر از پا نشناخته و بسیار خوشحالم.
دارنده ۶ مدال طلای جهان والمپیک همچنین گفت: مردم کشورم به من لطف داشته و مورد محبت مردم بودم. من هم وطنم و مردم ایران را دوست دارم. اگرچه دوست داشتم در کشور خودم در خدمت جوانان کشور بوده و دانسته‌های خود را به آن‌ها منتقل می‌کردم اما به این خواسته نرسیدم که از این بابت ناراحتم.
قهرمان المپیک مکزیکوسیتی در ادامه صحبت‌هایش گفت: وقتی دوران قهرمانی من به پایان رسید باب داگلاس از من خواست مربی آمریکا شوم اما هرچه با خود فکر کردم، در نهایت گفتم نه، هرگز این کار را نخواهم کرد که به کشتی گیران آن‌ها آموزش کشتی بدهم تا کشتی‌گیران ما را ببرند.
موحد در پایان اظهار کرد: به مردم سرزمینم درود می‌فرستم و بهترین آرزوها را برایشان خواستارم.
انتهای پیام"
sport,"تغییر رویکرد فدراسیون والیبال برای تعیین سرمربی تیم ملی عجیب است و در حالی که پیش از این تاکید می‌شد باید سریعتر وضعیت تیم مشخص شود اما اکنون اعلام شده که عجله‌ای برای انتخاب سرمربی نداریم!
به گزارش ایسنا، نشست کمیته فنی فدراسیون والیبال یکشنبه، ۱۷ دی برگزار و در پایان این جلسه اعلام شد که دو گزینه از چهار گزینه مورد نظر و مورد تائید، براساس آخرین مذاکرات صورت گرفته در روز گذشته برای حضور در ایران به دلایلی نا معلوم به یکباره از همکاری با فدراسیون والیبال ایران انصراف داده‌اند.
در روند بررسی سرمربی تیم ملی والیبال ۱۵ گزینه خارجی و یک مربی داخلی بررسی و در نهایت چهار گزینه باقی ماندند. بر این اساس ویتال هاینن (بلژیک)، آنجلو لورنزوتی (ایتالیا)، سعید معروف (ایران) و روبرتو پیاتزا (ایتالیا) چهار گزینه اصلی مدنظر برای هدایت تیم ملی والیبال ایران بودند اما فدراسیون اعلام کرد که دو گزینه خارجی انصراف داده‌اند.
محمود افشاردوست سخنگوی کمیته فنی پس از جلسه روز گذشته عنوان کرد: ""پس از صحبت در شورای مشورتی و کمیته فنی به این نتیجه رسیدیم که زمان هست و نیاز به فوریت وجود ندارد چون برخی گزینه‌ها برای حضور در ایران مردد هستند. در نشست امروز مقرر شد بررسی بیشتری صورت بگیرد و تفکر بیشتری روی گزینه‌های خارجی و داخلی صورت بگیرد تا با بررسی بیشتر در جلسات هفتگی بهترین تصمیم گرفته شود. مذاکرات به قوت خود باقی است. ""
این در حالی است که وحید مرادی سرپرست فدراسیون بعد از اینکه به عنوان سرپرست فدراسیون والیبال انتخاب شد در اولین اظهار نظر خود در مورد سرمربی تیم ملی والیبال گفت: ""اولویت ما در والیبال انتخاب سرمربی برای تیم ملی والیبال مردان است که بسیار اهمیت دارد. کارشناسان این رشته همه قبول دارند که با توجه به اتفاقاتی که افتاده و رنکینگ، شرایط مساعدی برای کسب سهمیه نداریم و کار بسیار دشوار است. شاید برخی معتقدند محال است و نمی‌توانیم سهمیه بگیریم اما وظیفه داریم هر چه از دستمان بر می‌آید انجام دهیم و خود را از پیش باخته ندادیم. ""
تغییر رویکرد فدراسیون برای انتخاب سرمربی تیم ملی عجیب است و مشخص نیست که چه زمانی وضعیت تیم ملی تعیین تکلیف خواهد شد. با اینکه مرادی گفته بود سرمربی تیم ملی تا پایان بهمن مشخص خواهد شد اما با شرایط فعلی ممکن است این روند طولانی‌تر شود.
از سوی دیگر بازی با نام‌های خارجی و درست کردن لیست ۱۵ نفره و رسیدن به فهرست نهایی ۴ نفره و در نهایت اعلام کردن این موضوع که از این ۴ گزینه ۲-۳ گزینه انصراف داده‌اند، از دیگر عجایب فدراسیون والیبال است و چرا باید نام افرادی برای هدایت تیم ملی والیبال مطرح شوند که احتمالا توافقی مکتوب با آنها نشده و در نهایت اعلام شده که آنها انصراف داده‌اند.
انتهای پیام"
sport,"سخنگوی کمیته فنی فدراسیون والیبال در مورد انصراف دو گزینه اصلی از هدایت تیم ملی ایران توضیحاتی ارائه داد.
به گزارش ایسنا، نشست کمیته فنی فدراسیون امروز (یکشنبه ۱۷ دی) با حضور وحید مرادی سرپرست فدراسیون، ناصر میرفخرایی، محمود افشاردوست، مصطفی کارخانه، منوچهر پورحسن، علی فتاحی، پدیده بلوری‌زاده، امیر طلوع‌کیان و جواد مهرگان (به صورت آنلاین) برگزار شد.
سخنگوی کمیته فنی فدراسیون والیبال درباره مباحث مطرح شده در این نشست، گفت: مدت‌هاست که فدراسیون والیبال در تلاش برای بهترین تصمیم برای والیبال کشور است تا بهترین مربی که تجربه بالا و شرایط فنی خوبی دارد را در رأس والیبال کشور قرار دهد.
محمود افشاردوست با بیان این‌که در این پروسه ۱۵ گزینه خارجی و یک داخلی بررسی شد و در نهایت چهار گزینه باقی ماند، تصریح کرد: پس از صحبت در شورای مشورتی و کمیته فنی به این نتیجه رسیدیم که زمان هست و نیاز به فوریت وجود ندارد، چون برخی گزینه‌ها برای حضور در ایران مردد هستند.
وی گفت: در نشست امروز مقرر شد بررسی بیشتری صورت گیرد و تفکر بیشتری روی گزینه‌های خارجی و داخلی صورت گیرد تا با بررسی بیشتر در جلسات هفتگی بهترین تصمیم گرفته شود. مذاکرات به قوت خود باقی است.
افشاردوست تاکید کرد: با توجه به اینکه متاسفانه دو نفر از گزینه‌ها براساس آخرین مذاکرات صورت گرفته در روز گذشته برای حضور در ایران به دلایلی که برای فدراسیون مشخص نیست، آمادگی ندارند، باید منتظر ماند تا گزینه‌های جدید اضافه شده و بررسی نهایی صورت گیرد.
وی با ابراز تعجب از رفتار مربیانی که مذاکرات را تا به اینجا پیش برده‌اند و به یکباره تصمیمشان تغییر کرده است، گفت: شرایط برای والیبال ایران کمی سخت شده است و باید فدراسیون از کانال‌های خود استفاده کند و مذاکرات را ادامه دهد. ممکن است انصراف دو گزینه به هر دلیلی باشد و این موضوع در کشورمان مسبوق به سابقه است.
سخنگوی کمیته فنی فدراسیون والیبال ادامه داد: آقای مرادی سرپرست فدراسیون والیبال در صورت لزوم برای مذاکرات حضوری به خارج از ایران سفر می‌کند تا از نزدیک با گزینه‌های مدنظر مذاکره کند. همچنین به پیشنهاد سرپرست فدراسیون و موافقت اعضای کمیته فنی برای ایجاد انگیزه بیشتر و استفاده از حداکثر ظرفیت، پاداش و جایزه خاص و ویژه‌ای در صورت صعود به المپیک برای تیم ملی در نظر گرفته شده است.
افشاردوست در پایان گفت: به عنوان عضوی کوچک از خانواده والیبال به خودم و والیبال افتخار می‌کنم که اقبال عمومی به این ورزش وجود دارد اما باید تصمیمی کاملا عاقلانه صورت گیرد و باید بررسی بیشتری صورت گرفته و تصمیم درستی گرفته شود. به دنبال ارتقای ورزش والیبال هستیم و باید صبر بیشتری داشته باشیم.
وی تاکید کرد: امیدوارم رسانه‌ها و تمامی اعضای خانواده والیبال کمک کنند که تیم ملی خوبی داشته باشیم و بتوانیم بهترین تصمیم را خارج از شتابزدگی و عجله و فشار فضای مجازی بگیریم.
انتهای پیام"
sport,"ملی‌پوش رویینگ زنان ایران گفت: الان وقت آن است که مسئولان به سراغ ما بیایند و ببیند چه کمبودهایی داریم.
مهسا جاور در گفت‌وگو با ایسنا درباره‌ی پاداش وزارت ورزش برای دو مدال نقره رویینگ که در بازی‌های آسیایی هانگژو کسب کرد، گفت: ما دو مدال در بازی های آسیایی گرفتیم اما جایزه یک مدال به ما تعلق می‌گیرد و همان جایزه را هم فعلا نداده‌اند. در رشته قایقرانی ورزشکاران از لیگ هم درآمد آنچنانی ندارند و تنها درآمدشان پاداش بازی‌ها است. صحبت از این است که جوایز سال آینده پرداخت شود و با این وضعیت تورم و نزدیک بودن المپیک، شرایط سخت می‌شود. همه در این جامعه زندگی می‌کنیم و شرایط سخت است. امیدوارم وزیر ورزش و کسانی که مسئول هستند، عمیق‌تر به این موضوع نگاه کنند تا جوایز زودتر پرداخت شود.
جایزه بازی‌های آسیایی خوب نیست
جاور همچنین تاکید کرد: جوایز ما کم است. جوایز در دوره‌های قبل بازی‌های آسیایی سکه بوده است و از لحاظ معیشتی و مسکن خیلی به ورزشکاران کمک می‌شد اما الان کل جوایز را جمع کنیم، خودروی چینی هم نمی‌توان گرفت حالا مسکن که به کنار. با توجه به اینکه هر چهارسال یک بار این جایزه پرداخت می‌شود جایزه خوبی نیست. امیدوارم تا زمان پرداختن جوایز، تغییری ایجاد کنند. حالا ما نمی‌گوییم 100 سکه بدهند اما امتیازات را بالا ببرند تا ورزشکاران با جوایز خوب بتوانند آسودگی خاطر داشته باشند.
مسئولان مثل هانگژو یک ماه مانده به بازی‌ها نیایند
ملی‌پوش رویینگ ایران در مورد انتظار خود از مسئولان برای بازدید از اردوها و حل کردن مشکلات در آستانه مسابقات کسب سهمیه المپیک پاریس تصریح کرد: سه ماه بیشتر تا مسابقات کسب سهمیه المپیک باقی نمانده است و الان وقتش است که مسئولان بیایند و ببینند ما چه کمبودهایی داریم. امیدوارم مثل بازی‌های آسیایی هانگژو حمایت ها یک ماه مانده به آغاز بازی‌ها نباشد و از الان شروع کنند تا ورزشکاران بتوانند با تمرکز و هدف بیشتری به تمرین فکر کنند نه مسائل حاشیه‌ای.
اولین دختر قایقران می‌شوم که دو المپیک رفته است
او در مورد اینکه بازگشت خوبی به تیم ملی قایقرانی داشت، تصریح کرد: بازگشتم به تیم ملی بعد از به دنیا آمدن دخترم با حمایت‌های رییس فدراسیون و مربی‌ام بود. به من گفتند باید برگردم و نمی‌توانم از این خانواده جدا شوم. خوشحالم جواب اعتماد و محبتشان را تا الان داده‌ام. سالهای سختی را گذراندم اما بودن دخترم باعث شد بیشتر برای هدفم بجنگم و خدا را شکر  جواب دوری و دلتنگی از دخترم و زحماتی که خانواده و مربیانم کشیدند را گرفتم. در مسابقه انتخابی المپیک تلاش می‌کنم بهتر از هانگژو باشم و اولین دختر قایقران ایران باشم که در دو المپیک شرکت می‌کند و با زینب نوروزی در المپیک پاریس کار فوق العاده‌ای انجام دهیم.
می‌خواهیم در المپیک پاریس تاریخ سازی کنیم
جاور با اشاره به اینکه انتظار حضور متفاوت از او در المپیک پاریس وجود دارد، بیان کرد: در المپیک ریو یک نفره سنگین وزن بودم و در المپیک پاریس در صورت گرفتن سهمیه در دونفره هستم که کاملا متفاوت هستند. با این حال تلاش می‌کنم  قطعا جایگاه بهتری داشته باشیم. فکر می‌کنم این آخرین بار باشد که قایق دونفره در آسیا سهمیه می‌گیرد و ما آخرین دخترانی باشیم که در این ترکیب به المپیک می‌رویم. تلاش می‌کنیم کار بزرگی را انجام دهیم و تاریخ سازی کنیم به گونه‌ای که سالیان سال باقی بماند و وقتی خودمان هم به آن فکر می‌کنیم خنده روی لبان ما بیاید.
او افزود: در بازی‌های آسیایی هانگژو دوم شدیم و اگر بتوانیم همان رکورد را حفظ کرده یا ارتقاء دهیم می‌توانیم برای مقام اولی در انتخابی المپیک تلاش کنیم. در بازی های آسیایی هانگژو ما فقط با چین رقابت داشتیم اما این کشور سهمیه گرفته و در مسابقه انتخابی المپیک نیست بنابراین دیگر بهانه‌ای نداریم و سعی می کنیم برنامه‌ریزی فدراسیون و مربیان را عملی کنیم و یک اتفاق خوب رقم بزنیم.
نگذاشتیم مشکلات راه ما را سد کند
نایب قهرمان بازی های آسیایی هانگژو در مورد تفاوت امکانات ملی پوشان رویینگ با دیگر رقیبان خود گفت: متاسفانه 12 - 13 سال که در تیم ملی هستم مشکلاتی مثل نداشتن پیست استاندارد را داشتیم اما هیچ وقت مشکلات راه ما را سد نکردند و رکوردهای بهتری ثبت کردیم. البته هر چقدر شرایط خوب شود با ذهن آسوده‌تر تمرین می‌کنیم. امیدوارم با برنامه‌ریزی که دارند حالا اردوی برون مرزی است یا تمرین در پیست استاندارد و فراهم شدن تجهیزات بهتر، بتوانیم وظیفه‌ای که داریم را انجام دهیم.
بیشتر بخوانید:
یکه‌تازی فاطمه مجلل در انتخابی تیم ملی رویینگ/ تیم جاور و نوروزی بی‌رقیب بود
انتهای پیام"
sport,"آخرین تمرین تیم ملی فوتبال ایران در جزیره کیش از ساعت ۱۹ امروز در ورزشگاه المپیک برگزار می‌شود.
به گزارش ایسنا، آخرین تمرین تیم ملی فوتبال ایران در جزیره کیش پیش از اعزام به قطر برای حضور در جام ملت‌های ۲۰۲۳ از ساعت ۱۹ امروز (یکشنبه) در ورزشگاه المپیک کیش برگزار می‌شود.
طبق برنامه تیم ملی فوتبال ایران ساعت ۱۳:۳۰ فردا کیش را به مقصد دوحه برای حضور در جام ملت‌های آسیا ترک خواهند کرد.
تیم ملی فوتبال ایران روز یکشنبه ۲۴ دی در اولین بازی مرحله گروهی جام ملت‌ها به مصاف فلسطین خواهد رفت.
انتهای پیام"
sport,"ورزش ایران و جهان امروز با رخدادهای گوناگونی همراه بود که گزیده آنها در این گزارش آمده است.
به گزارش ایسنا، نخستین نشست کمیته فنی فدراسیون والیبال با ساختار جدید پس از ۲۰۰ دقیقه مباحث فشرده چندین مصوبه مهم داشت.
نشست کمیته فنی فدراسیون والیبال امروز (یکشنبه ۱۷ دی) با حضور وحید مرادی سرپرست فدراسیون، ناصر میرفخرایی، محمود افشاردوست، مصطفی کارخانه، منوچهر پورحسن، علی فتاحی، پدیده بلوری‌زاده، امیر طلوع‌کیان و جواد مهرگان (به صورت آنلاین) برگزار شد.
سرپرست فدراسیون والیبال در ابتدای این نشست گفت: در شورای مشورتی بررسی اجمالی روی چهار گزینه سرمربیگری داشتیم و آقای داورزنی هم به این گزینه‌ها رسیده بود و در جلسه پیش به دوستان گفته بودم که قصد داریم یکی از مهم ترین تصمیمات را درباره والیبال ایران بگیریم و در آن جلسه صحبت‌های بسیاری مطرح و دوستان نظراتشان را بیان کردند.
چه کسانی از هدایت تیم ملی والیبال ایران انصراف دادند؟
دو گزینه خارجی از هدایت تیم ملی والیبال ایران انصراف دادند و یکی دیگر از گزینه‌ها هم احتمال زیاد نتواند به ایران بیاید.
نشست کمیته فنی فدراسیون امروز (یکشنبه ۱۷ دی) با حضور وحید مرادی سرپرست فدراسیون، ناصر میرفخرایی، محمود افشاردوست، مصطفی کارخانه، منوچهر پورحسن، علی فتاحی، پدیده بلوری‌زاده، امیر طلوع‌کیان و جواد مهرگان (به صورت آنلاین) برگزار شد.
درآمد ۳۳ میلیاردی استقلال از ۲ اسپانسر جدید
باشگاه استقلال میزان درآمد خود را بابت قرارداد اسپانسر جدید اعلام کرد.
باشگاه استقلال روز گذشته با دو شرکت جدید جهت همکاری و اسپانسری، قرارداد امضا کرد. باشگاه استقلال با انتشار نامه‌ای در سامانه کدال، میزان درآمد خود از این قرارداد را اعلام کرده که طی آن، آبی پوشان تا پایان نیم فصل دوم لیگ بیست و سوم، ۳۳ میلیارد تومان از این اسپانسر درآمد خواهند داشت.
تیم جاور و نوروزی بی‌رقیب بود
سه قایقران ایران در در دومین تست انتخابی تیم ملی برای اعزام جهت کسب سهمیه المپیک اول شدند.
دومین مرحله مسابقه انتخابی تیم ملی قایقرانی رویینگ برای حضور در مسابقات کسب سهمیه المپیک پاریس در دریاچه آزادی برگزار شد. در این مسابقه نازنین ملایی با وجود اینکه نامش از سوی داور اعلام شد اما غایب بود و به دلیل شرکت نکردن در دو مسابقه  انتخابی تیم ملی، المپیک پاریس را از دست داد. در قایق دونفره زنان هم تیم مهسا جاور و زینب نوروزی بدون اینکه کسی با آنها رقابت کند به صورت تنهایی مسابقه داد و اول شد.
شوخی دیبالا و پاردس با سردار آزمون در تمرین رم
شوخی‌ آزمون، پاردس و دیبالا سوژه تازه دوربین باشگاه رم شده است.
سردار آزمون در فصل جاری به صورت قرضی در رم بازی می‌کند. او در اصل بازیکن بایرلورکوزن است که تابستان گذشته به صورت موقت از این تیم جدا شد تا در سری آ با پیراهن جالوروسی به میدان برود. آزمون در رم با بازیکنان بزرگی مثل دیبالا و لوکاکو هم‌تیمی شده است.
هافبک استقلال فسخ کرد
هافبک تیم فوتبال استقلال قراردادش را با این باشگاه فسخ کرد. سعید مهری هافبک تیم فوتبال استقلال با حضور در سازمان لیگ فوتبال قراردادش را با این باشگاه فسخ کرد.
البته در حالی از باشگاه استقلال خبر از فسخ قرارداد سعید مهری مطرح شده که این بازیکن تا این لحظه به سازمان لیگ برای نهایی کردن فسخ قراردادش مراجعه نکرده است. براساس‌ آیین‌نامه نقل و انتقالات، یک بازیکن یا مربی برای فسخ کردن قرارداد باید به صورت شخصی به سازمان لیگ مراجعه کند و مدارک لازم را امضا کند.
نازنین ملایی المپیک پاریس را از دست داد 
دختر قایقران ایران با غیبت در دومین مسابقه انتخابی تیم ملی رویینگ، حضور در المپیک پاریس را از دست داد.
به گزارش ایسنا، دومین مسابقه انتخابی تیم ملی قایقرانی رویینگ برای حضور در مسابقات گزینشی المپیک پاریس برگزار شد که نازنین ملایی همانند مسابقه اول غیبت داشت و به این ترتیب المپیک پاریس را از دست داد.
گل‌محمدی از پرسپولیس جدا شد/ انجام مذاکره اولیه با برانکو
با اعلام باشگاه پرسپولیس سرمربی تیم فوتبال پرسپولیس رسما از این باشگاه جدا شد.
بعد از استعفای یحیی گل‌محمدی از سرمربی‌گری پرسپولیس، مدیران این باشگاه در تلاش بودند که او را متقاعد کنند تا به کارش ادامه دهد اما تلاش‌ها بی نتیجه بود و حالا درویش رسما اعلام کرد که گل‌محمدی از پرسپولیس جدا شده است. مدیرعامل پرسپولیس همچنین اعلام کرد که این باشگاه با ۱۰ گزینه به صورت همزمان در حال مذاکره است و تا پایان هفته، جانشین گل‌محمدی معرفی خواهد شد.
جدول قضائی لیگ برتر فوتبال/ پرسپولیس شاکی‌ترین باشگاه
۳ باشگاه پرسپولیس، سپاهان و استقلال در نیم‌فصل اول لیگ بیست و سوم با اختلاف زیادی بیشترین تعداد شکایت را به مراجع قضائی مختلف به ثبت رساندند. به همین دلیل بررسی کرده‌ایم شکایات رسمی هر باشگاه در ۱۵ هفته ابتدایی لیگ برتر چه تعداد بوده است.
لیگ برتر فوتبال پیش از جام ملت‌های آسیا به نیم فصل رسید. نکته قابل تامل درباره این ۱۵ هفته، تحت الشعاع قرار گرفتن مباحث فنی به خاطر جار و جنجال بی‌شمار تیم‌ها بود.
ویدیو/ هت‌تریک‌های فراموش‌نشدنی
در این ویدیو می‌توانید تعدادی از زیباترین هت‌تریک‌های تاریخ فوتبال را تماشا کنید
انتهای پیام"
sport,"دروازه‌بان تیم ملی فوتبال ایران مشکلی برای همراهی تیم ملی در جام ملت‌های آسیا نخواهد داشت.
به گزارش ایسنا، تیم ملی فوتبال ایران جمعه‌شب در دیداری تدارکاتی در جزیره کیش به مصاف بورکینافاسو رفت و با نتیجه دو بر یک به برتری رسید.
علیرضا ‌بیرانوند، سنگربان ایران، در نیمه اول این دیدار دوستانه آسیب دید و جایش را در آغاز نیمه دوم به پیام نیازمند داد.
طبق پیگیری‌های خبرنگار ایسنا، بیرانوند از ناحیه استخوان ساق پا دچار ضرب‌دیدگی شده است و با چند جلسه استراحت مشکلی برای همراهی تیم ملی نخواهد داشت.
کاروان تیم ملی فوتبال ایران برای حضور در جام ملت‌های آسیا ۲۰۲۳ روز دوشنبه راهی قطر خواهد شد. تیم ملی ایران در گروه سوم این رقابت‌ها با امارات، هنگ‌کنگ و فلسطین همگروه است و در نخستین بازی‌اش ساعت ۲۱ یکشنبه ۲۴ دی برابر فلسطین حاضر خواهد شد. هنگ‌کنگ و امارات حریفان بعدی تیم‌ملی در دور گروهی‌اند.
انتهای پیام"
sport,"ایسنا/خوزستان مدافع خارجی فولاد بابت کسب نتایج این تیم در نیم فصل اول لیگ بیست و سوم از هواداران تیمش عذرخواهی کرد.
موسی کولیبالی امشب با اشتراک گذاشتن متنی در صفحه شخصی خود در اینستاگرام از هواداران فولاد بابت نتایج کسب شده در نیم فصل اول لیگ برتر عذرخواهی کرد و گفت ""این نتایح واقعا در حد باشگاه فولاد خوز ستان نبود ولی باید هوشیارانه از نیم فصل دوم درس بگیریم.""
به گزارش ایسنا، متن پیام کولیبالی برای هواداران فولاد به شرح زیر است:
""با سلام خدمت هواداران خون گرم و پر شور فولاد خوزستان
نیم فصلی که گذشت برای همه ما نیم فصلی باورنکردنی و دور از انتظار بود، گاهی هر چقدر هم تلاش کنی نمی‌شود که نمی‌شود.
این نتایج واقعا در حد باشگاه فولاد خوزستان نبود ولی باید هوشیارانه از نیم فصل دوم درس بگیریم و ان شاءالله در نیم فصل دوم همه اشتباهات را جبران کنیم. همه ما نیم فصل سختی را گذراندیم و به امید آن که با حمایت شما عزیزان، تلاش بازیکنان، باشگاه و کادرفنی نیم فصل خوبی داشته باشیم. از هواداران عزیز بابت نیم فصلی که گذشت که واقعا برای خود ما هم سخت بود، عذرخواهی می کنم. همه ما دست در دست هم برای موفقیت و نام بزرگ فولاد تلاش می‌کنیم.""
انتهای پیام"
sport,"ورزش ایران و جهان امروز با رخدادهای گوناگونی همراه بود که گزیده آنها در این گزارش آمده است.
به گزارش ایسنا، سعید مهری با انتشار متنی در صفحه اینستاگرامش جدایی از استقلال را تایید کرد.
مهری امروز با انتشار این متن در صفحه اینستاگرامش تایید کرد که از استقلال جدا شده است: «سلام به همه هواداران عزیز، شنیدن اسم خودم از زبان شما تو ورزشگاه بهترین حس برای من بود ممنون دارتونم، حرفهای بسیار زیادی و درد و دل های زیادی باهاتون دارم که ان‌شاءالله سر مجال مناسب باهاتون به اشتراک می‌گذارم.  آرزوی موفقیت در ادامه فصل آبی‌های دوست داشتنی.»
جام حذفی فوتبال/ استقلال مهمان مس، پرسپولیس میزبان نفت‌وگاز گچساران
مراسم قرعه‌کشی مرحله یک شانزدهم نهایی جام حذفی (یادواره آزادسازی خرمشهر) در سازمان لیگ آغاز شد.
مراسم قرعه‌کشی مرحله یک شانزدهم جام حذفی (یادواره آزادسازی خرمشهر) امروز، دوشنبه ۱۸ دی از ساعت ۱۴:۳۰ در سالن روابط عمومی سازمان لیگ فوتبال ایران آغاز شد. در این مرحله ۱۶ تیم صعود کرده از مرحله قبل و ۱۶ تیم لیگ برتری حضور دارند.  استقلال، سپاهان، پرسپولیس، تراکتور، ذوب آهن، ملوان، گل‌گهر سیرجان، آلومینیوم اراک، شمس آذر قزوین، مس رفسنجان، فولاد، هوادار، پیکان، صنعت نفت آبادان، نساجی مازندران و استقلال خوزستان هم تیم‌های لیگ برتری حاضر در این دور هستند.
کودتا در پرسپولیس/ درویش می‌رود تا یحیی بماند
در حالی که همه منتظر تعیین جانشین یحیی گل‌محمدی در تیم پرسپولیس هستند، خبرنگار ایسنا به اطلاعاتی دست یافته است که نشان می‌دهد شاید مدیرعامل باشگاه پرسپولیس به‌زودی استعفا کند و گل‌محمدی به کارش در این تیم ادامه دهد.
پس از استعفای یحیی گل‌محمدی از هدایت پرسپولیس، مدیران این باشگاه در تلاش بودند تا او را متقاعد کنند که به کارش در پرسپولیس ادامه دهد؛ اما رضا درویش، مدیرعامل پرسپولیس دیروز (یک‌شنبه) آب پاکی را روی دست هواداران ریخت و رسما از پایان کار گل‌محمدی در پرسپولیس خبر داد.
ضد و نقیض‌های انتخاب سرمربی تیم ملی والیبال
تغییر رویکرد فدراسیون والیبال برای تعیین سرمربی تیم ملی عجیب است و در حالی که پیش از این تاکید می‌شد باید سریعتر وضعیت تیم مشخص شود اما اکنون اعلام شده که عجله‌ای برای انتخاب سرمربی نداریم!
نشست کمیته فنی فدراسیون والیبال یکشنبه، ۱۷ دی برگزار و در پایان این جلسه اعلام شد که دو گزینه از چهار گزینه مورد نظر و مورد تائید، براساس آخرین مذاکرات صورت گرفته در روز گذشته برای حضور در ایران به دلایلی نا معلوم به یکباره از همکاری با فدراسیون والیبال ایران انصراف داده‌اند.
واکنش به خداحافظی ساره‌ جوانمردی و ۴ دوپینگ در پارا
رئیس کمیته ملی پارالمپیک در مورد احتمال خداحافطی ساره جوانمردی و همچنین ۴ پرونده دوپینگ در رشته‌های پارا، توضیح داد.
غفور کارگری در حاشیه مراسم تجلیل از مدال اوران بازی های پارآسیایی هانگژو، بیان کرد: این مراسم با همان کیفیت و پاداشی که برای بازی‌های آسیایی برگزار شد، مدنظر قرار گرفت. در بازی‌های پارآسیایی نزدیکی به ۱۶۰ مدال‌آور داشتیم و امیدوار هستیم نگاه حمایتی در مورد ورزشکاران جانباز، توان‌یاب، نابیناو کم بینا در سطح تهران ادامه یابد.
سرمربی جدید تیم ملی فوتبال برزیل انتخاب شد
فدراسیون فوتبال برزیل دوریوال جونیور را به عنوان سرمربی جدید سلسائو انتخاب کرد.
باشگاه سائوپائولو جدایی دوریوال جونیور را اعلام کرد و به این ترتیب او سرمربی جدید سلسائو خواهد بود. دوریوال رسما با بازیکنان سائوپائولو خداحافظی کرد تا به روزهای خوبش با این تیم پایان دهد.
لقب جالب روزنامه قطری برای مهدی طارمی
روزنامه الرای قطر از مهدی طارمی با لقب «شکارچی گل‌ها» یاد کرد و نوشت تیم ملی ایران با این ستاره‌اش حریفان را در جام ملت‌های آسیا تهدید می‌کند.
به گزارش ایسنا، تیم ملی فوتبال ایران یکی از بخت‌های قهرمانی در جام ملت‌های آسیا ۲۰۲۳ به میزبانی قطر است. ایران در گروه C با تیم‌های امارات، فلسطین و هنگ‌کنگ همگروه است و در دیدار نخستش به مصاف فلسطین خواهد رفت.
خط قرمز کمیته پارالمپیک روی دوچرخه سواری و وزنه برداری
معاونت فنی کمیته ملی پارالمپیک گفت: یکی از سیاست‌های کمیته ملی پارالمپیک برای اعزام به پاریس شانس کسب مدال و قرار گرفتن بر روی سکو است، اما در دوچرخه سواری و وزنه برداری بانوان امکان کسب مدال در پارالمپیک پاریس را نداریم.
سعید سلگی در گفت و گو با ایسنا، درباره وضعیت کادر فنی برخی از رشته‌های ورزشی اعزامی به پارالمپیک پاریس اظهار کرد: در پاراکانو با رایزنی‌هایی که سهرابیان رییس فدراسیون قایقرانی در خصوص جذب مربی خارجی انجام داده است و براساس جلسه‌ای که با او درباره وضعیت این رشته داشتیم، ظرف یکی دو هفته آینده وضعیت کادر فنی این رشته برای پارالمپیک پاریس مشخص خواهد شد. سعی داریم در بحث پارالمپیک از وجود بهترین و دلسوزترین مربیان استفاده کنیم که به نفع ورزشکار باشد.
ژاپن، امپراتور جام ملت‌هاست و ایران، پادشاه فینال‌ها
تیم ملی فوتبال ایران تاکنون سه بار در تاریخ جام ملت‌های آسیا به فینال راه پیدا کرده و در هر سه بار به پیروزی و عنوان قهرمانی دست پیدا کرده است.
به گزارش ایسنا، جام ملت‌های آسیا ۲۰۲۳ ابتدا قرار بود که در چین برگزار شود اما ویروس کرونا و پیامدهای آن باعث شد تا این کشور از میزبانی این رقابت‌ها انصراف دهد و در نهایت قطر به عنوان میزبان انتخاب شود. جام ملت‌های آسیا ۲۰۲۳ جمعه پیش رو رسما آغاز خواهد شد و تیم ملی فوتبال ایران با هدایت امیر قلعه‌نویی یکی از شانس‌های کسب عنوان قهرمانی به شمار می‌آید.
انتهای پیام"
sport,"باشگاه پرسپولیس به خاطر پرداخت نکردن مالیات قرارداد دروازه‌بان سابق کروات خود از نقل‌وانتقالات محروم شده است.
به گزارش ایسنا، در ماه‌های اخیر باشگاه پرسپولیس توانست مطالبات بوژیدار رادوشوویچ را بپردازد و پرونده این بازیکن را ببندد اما این باشگاه هنوز نتوانسته مالیات قرارداد این بازیکن را که پرداخت آن‌ را در قرارداد بر عهده گرفته بود، بپردازد.
حالا فیفا با ارسال نامه‌ای به باشگاه پرسپولیس اعلام کرد پنجره نقل‌وانتقالاتی پرسپولیس تا زمان پرداخت مالیات قرارداد رادوشوویچ بسته است. بر این اساس پرسپولیس اگر می‌خواهد در نیم فصل بازیکن جدید جذب کند، ابتدا باید مالیات قرارداد دروازه‌بان سابق خود را بپردازد.
انتهای پیام"
sport,"ماموران وادا با حضور در اردوی تیم ملی در چالوس از سه وزنه‌بردار تیم ملی تست دوپینگ گرفتند.
به گزارش ایسنا، تیم ملی وزنه‌برداری مردان ایران در حال حاضر در چالوس اردو بر پا کرده است و برای حضور در مسابقات قهرمانی آسیا ۲۰۲۴ آماده می‌شود. ماموران مبارزه با دوپینگ (وادا) با حضور در اردوی تیم ملی در چالوس از سه وزنه‌بردار تست دوپینگ گرفتند.
علی داودی، آیت شریفی و مصطفی جوادی نفراتی بودند که تست دوپینگ دادند.
مسابقات وزنه‌برداری قهرمانی آسیا ۲۰۲۴ از ۱۴ بهمن در ازبکستان آغاز می‌شود و گزینشی المپیک پاریس است.
۱۰ نفر اول رنکینگ به همراه بهترین نفرات هر قاره در رنکینگ سهمیه المپیک می‌گیرند و مصطفی جوادی در دسته ۸۹ کیلوگرم، علی داودی در دسته ۱۰۲+ کیلوگرم و رضا دهدار در دسته ۱۰۲ کیلوگرم جزو ۱۰ نفر اول قرار دارند.
انتهای پیام"
sport,"کمیته استیناف آرای خود را درباره پرونده های مطروحه صادر کرد.
به گزارش ایسنا، آرای صادره به شرح زیر است:
*در خصوص استیناف باشگاه فرهنگی ورزشی رعد پدافند اصفهان نسبت به رأی کمیته محترم انضباطی فدراسیون فوتبال که به موجب آن حکم به برائت باشگاه پرسپولیس خوزستان دائر بر استفاده از بازیکن غیرمجاز به نام آقای محسن دریکوندی در بازی دو تیم از سری مسابقات دسته اول فوتسال بزرگسالان کشور صادر نموده است   با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۰۶ مقررات انضباطی فدراسیون فوتبال ضمن رد اعتراض دادنامه صادره ، عیناً تائید و اعلام می گردد. رأی صادره قطعی است.
*در خصوص استیناف باشگاه فرهنگی ورزشی استقلال تهران  نسبت به رای کمیته محترم انضباطی فدراسیون فوتبال که به موجب آن حکم به محکومیت آقای جواد نکونام به پرداخت مبلغ یک میلیارد ریال جریمه نقدی بدلیل عدم حضور در نشست خبری و همچنین محکومیت باشگاه تجدیدنظرخواه به پرداخت دو میلیارد ریال از باب مسئولیت تضامنی در جریان مسابقه فوتبال با تیم پرسپولیس تهران از هفته پنجم لیگ برتر (معوقه) با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۰۶ مقررات انضباطی فدراسیون فوتبال ضمن رد اعتراض دادنامه صادره با تعدیل جزای نقدی نسبت به آقای نکونام به مبلغ پانصد میلیون ریال و تعدیل جزای نقدی مربوط به باشگاه به یک میلیارد و پانصد میلیون ریال ، در نتیجه تائید و اعلام می گردد. رأی صادره قطعی است.
*در خصوص استیناف باشگاه پرسپولیس تهران نسبت به رأی کمیته محترم انضباطی فدراسیون فوتبال که به موجب آن حکم به محکومیت آقای دکتر علیرضا حقیقت  پزشک رسمی باشگاه پرسپولیس تهران به مبلغ یک میلیارد ریال جریمه نقدی بدلیل قصور از حضور در بازی بدون اطلاع ایفمارک و محکومیت آقای علی اسدی  به محرومیت ۱۸ ماه از حضور در کلیه ورزشگاههای فوتبال ، فوتسال و فوتبال ساحلی بدلیل حضور در مسابقه رسمی بدون داشتن مجوز و کارت شناسایی (پزشکی) و همچنین محکومیت باشگاه پرسپولیس تهران به مبلغ یک میلیارد ریال جریمه نقدی به علت قصور در جایگزین نمودن پزشک رسمی و عدم اطلاع  غیبت پزشک تیم در جریان مسابقه فوتبال دو تیم پرسپولیس تهران و سپاهان اصفهان با بررسی محتویات پرونده و گزارشات موجود ملاحظه می گردد اولا در خصوص محکومیت آقای علیرضا حقیقت پزشک تیم پرسپولیس با توجه به مفاد لایحه دفاعیه باشگاه پرسپولیس مبنی بر بیمار بودن وی قصوری متوجه نامبرده نبوده و در واقع باشگاه متبوع به وظایف خود عمل ننموده است بنابراین این بخش از دادنامه نقض و به استناد ماده ۱۰۶ مقررات انضباطی فدراسیون فوتبال حکم به برائت مشارالیه صادر می گردد ثانیاٌ آقای دکتر  علی اسدی (از اعضای کادر پزشکی تیم پرسپولیس) بدون داشتن کارت مجاز در کنار تیم حضور داشته و بر خلاف آنچه که در حکم کمیته محترم انضباطی آمده است ایشان از کارت پزشکی شخص دیگر استفاده ننموده  بنابراین از باب رعایت اصل تناسب تخلف با مجازات تعیین شده میزان محرومیت ایشان  به شش ماه محرومیت کلیه فعالیت های مرتبط با فوتبال ، فوتسال و فوتبال ساحلی اصلاح و تعدیل می گردد و در خصوص  محکومیت باشگاه پرسپولیس نظر به استدلالات مندرجه در رای صادره ایراد و اعتراضی موثری که خدشه بر دادنامه معترض عنه وارد نماید به عمل نیامده مستنداٌ به ماده مرقوم ضمن رد اعتراض دادنامه صادره از این جهت تائید و اعلام می گردد این رای قطعی است.
*در خصوص درخواست اعاده دادرسی باشگاه ورزشی پدیده ستارگان شهرستان آباده  نسبت به دادنامه کمیته استیناف که مبین صدور حکم بر تائید دادنامه کمیته انضباطی فدراسیون فوتبال به این شرح که طبق دادنامه اصداری کمیته محترم انضباطی قرار رد دعوی باشگاه یاد شده را به لحاظ عدم رفع نقص در مهلت مقرر صادر نموده است که ر کمیته استیناف نائید شده است و در حال حاضر مورد اعاده دادرسی قرار گرفته در حالیکه دادنامه مذکور در راستای عدم رفع نقص باشگاه صادر شده و دلالتی بر ورود در ماهیت امر ندارد تا قابلیت اعاده دادرسی را داشته باشد لذا با توجه به مراتب مذکور نظر به اینکه اعاده دادرسی مطروحه با جهات اعلامی مطابقت ندارد لذا مستنداً به مواد۱۰۸-۱۰۹ و ۱۱۰ مقررات انضباطی فدراسیون فوتبال حکم بر رد درخواست متقاضی صادر و اعلام می گردد. رأی صادره قطعی است.
*در خصوص استیناف محمد امین رضایی به طرفیت علی خماند  نسبت به رأی کمیته وضعیت بازیکنان فدراسیون فوتبال که به موجب آن حکم به محکومیت تجدیدنظرخواه به پرداخت مبلغ ۶۲۵ میلیون ریال اصل خواسته موضوع قرارداد کارگزاری و هزینه دادرسی در حق تجدیدنظرخوانده صادر شد با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۷ آئین دادرسی کمیته وضعیت بازیکنان فدراسیون فوتبال ضمن رد اعتراض، دادنامه صادره، عیناً تائید و اعلام می گردد این رأی قطعی است.
*در خصوص استیناف باشگاه فرهنگی ورزشی سپاهان اصفهان به طرفیت باشگاه فرهنگی ورزشی هوادار  نسبت به رأی کمیته وضعیت بازیکنان فدراسیون فوتبال که به موجب آن قرار رد دعوای تجدیدنظرخواه به خواسته مبلغ سیصد میلیون ریال فراتر از مبلغ یک میلیارد و پانصد میلیون ریال حق آموزش بازیکن علی نصر اصفهانی صادر شد با عنایت به مجموع محتویات پرونده و استدلالات مندرج در رای صادره، ایراد و اعتراض موثری که خدشه بر دادنامه معترض عنه وارد نماید بعمل نیامده ، مستنداً به ماده ۱۷ آئین دادرسی کمیته وضعیت بازیکنان فدراسیون فوتبال ضمن رد اعتراض ، دادنامه صادره، عیناً تائید و اعلام می گردد این رأی قطعی است.
*در خصوص استیناف باشگاه استقلال تهران نسبت به رأی کمیته محترم انضباطی فدراسیون فوتبال که به موجب آن حکم به محکومیت آقای دکتر محمد علی زارع پزشک رسمی باشگاه استقلال تهران به یک میلیارد ریال جریمه نقدی بدلیل در اختیار گذاشتن کارت خود به دیگری و قصور از حضور در بازی بدون اطلاع ایفمارک و محکومیت آقای دکتر محمد آقا محمد آبادی به محرومیت ۱۸ ماه از حضور در کلیه ورزشگاههای فوتبال ، فوتسال و فوتبال ساحلی بدلیل استفاده از کارت آقای دکتر محمد علی زارع  در مسابقه رسمی و همچنین محکومیت باشگاه استقلال تهران به یک میلیارد ریال جریمه نقدی به علت قصور در جایگزین نمودن پزشک رسمی و غیبت پزشک تیم دارای کارت در جریان مسابقه فوتبال دو تیم استقلال تهران و تراکتور تبریز با عنایت به مجموع محتویات پرونده و استدلالات مندرج در رای صادره ، ایراد و اعتراض موثری که خدشه بر دادنامه معترض عنه وارد نماید بعمل نیامده، مستنداً به ماده ۱۰۶ مقررات انضباطی فدراسیون فوتبال ضمن رد اعتراض دادنامه صادره با اصلاح و تعدیل محکومیت آقای دکتر محمد آقا محمدآبادی به شش ماه محرومیت از کلیه فعالیت های مرتبط با فوتبال ، فوتسال و  فوتبال ساحلی  تائید و اعلام می گردد .رأی صادره قطعی است.ضمناٌ متذکر می گردد نسبت به گزارش ناظر  پزشکی مبنی بر تخلف آقای محمود باقری فیزیوتراپیست تیم استقلال تهران دائر بر حضور بر روی نیکمت تیم استقلال تهران بدون مجوز لازم توسط کمیته محترم انضباطی نفیاٌ یا اثباتاٌ اظهار نظری نگردیده است که در این خصوص ضرورت اظهار نظر و اتخاذ تصمیم وجود دارد.
انتهای پیام"
sport,"فاطمه امینی در مسابقات تیراندازی قهرمانی آسیا در تفنگ بادی به فینال رسید.
به گزارش ایسنا، در ادامه سومین روز از مسابقات قهرمانی آسیا و توزیع سهمیه المپیک ۵ تیرانداز ایرانی در ماده تفنگ بادی ۱۰ متر زنان در خط آتش ایستادند که فاطمه امینی به فینال رسید. نجمه خدمتی هم اگر در بخش ذخیره ها تیر نمی زد به فینال راه یافته بود و می‌توانست یکی از شانس‌های کسب سهمیه المپیک باشد اما چون کادر فنی او را در لیست ذخیره‌ها قرار داده بود، شانس فینالیست شدن را از دست داد.
 صعود امینی به فینال تفنگ بادی
در پایان مرحله مقدماتی تفنگ بادی زنان فاطمه امینی با امتیاز ۶۲۸.۲ در رده دوازدهم ایستاد و به فینال راه یافت. قبل از امینی ۵ ورزشکار در قسمت ذخیره‌ها حضور داشتند. نجمه خدمتی هم در بخش ذخیره‌ها تیر زد  و با رکورد ۶۳۱.۹ در رده پنجم ایستاد.
در این بخش فاطمه کرم‌زاده با رکورد ۶۲۷.۸ در رده چهاردهم و یلدا سلیمانی با رکورد ۶۲۴.۸ در رده بیست و نهم ایستادند.
الهه احمدی نیز در بخش ذخیره‌ها با رکورد ۶۲۰ در رده چهل و پنجم قرار گرفت. در این ماده ۶۲ تیرانداز حضور داشتند.
فینال این ماده تا دقایقی دیگر آغاز می‌شود.

سومی تیم ملی تفنگ زنان

تیم ملی تفنگ بادی زنان با ترکیب یلدا سلیمانی، فاطمه امینی و فاطمه کرم‌زاده در بخش تیمی با مجموع امتیاز ۱۸۸۰.۹ در رده سوم ایستاد. در این بخش ۱۴ تیم حضور داشتند.
تیم ملی تیراندازی ایران ۱۳ نماینده در مسابقات آسیایی توزیع سهمیه المپیک دارد که تاکنون تیم ملی تپانچه بادی به مدال نقره و تیم میکس تفنگ بادی به مدال برنز رسیده‌اند. سجاد پورحسینی در تپانچه بادی مردان به فینال رسید و در فینال چهارم شد و نتوانست سهمیه المپیک بگیرد.
مسابقات قهرمانی آسیا از ۱۸ دی در جاکارتای اندونزی آغاز شده و تا ۲۸ دی ادامه دارد و آخرین مسابقه آسیایی کسب سهمیه المپیک پاریس در بخش تفنگ و تپانچه است. در این مسابقات در هر ماده دو سهمیه توزیع خواهد شد.
تیراندازی ایران تاکنون دو سهمیه المپیک پاریس را کسب کرده‌ است. هانیه رستمیان در ماده تپانچه ۲۵ متر و شرمینه چهل‌امیرانی در تفنگ ۱۰ متر صاحب سهمیه المپیک پاریس شده‌اند.
انتهای پیام"
sport,"مسن‌ترین قهرمان بازی‌های المپیک تولد ۱۰۳ سالگی خود را جشن گرفت.
 به گزارش ایسنا، اگنس کلتی مسن ترین قهرمان المپیک تولد ۱۰۳ سالگی خود را جشن گرفت. او مسن‌ترین قهرمان زنده بازی‌های المپیک است.
 کلتی در ژانویه ۱۹۲۱ (سال ۱۲۹۹) در بوداپست مجارستان به دنیا آمد. کلتی در رشته ژیمناستیک فعالیت می‌کرد و صاحب ۱۰ مدال المپیک شد.
این ورزشکار مسن در المپیک ۱۹۵۲ هلسینکی یک مدال طلا، یک نقره و دو مدال برنز گرفت. در المپیک ۱۹۵۶ ملبورن هم چهار مدال طلا و دو نقره به دست آورد.
او در یکی از معروف‌ترین جمله های خود عنوان کرده است:""شما باید زندگی را دوست داشته باشید و همیشه جنبه های مثبت آن را ببینید.""
انتهای پیام"
sport,"ایسنا/خوزستان ماموران ستاد جهانی مبارزه با دوپینگ از رضا دهدار، قهرمان وزنه‌برداری جهان، تست دوپینگ گرفتند.
ماموران کنترل دوپینگ فدراسیون جهانی وزنه‌برداری امروز، ۱۷ دی ماه با حضور در رامهرمز، محل سکونت رضا دهدار، از او تست دوپینگ گرفتند.
به گزارش ایسنا، این ماموران موظفند از وزنه‌بردارانی که برای حضور در المپیک پاریس در مسابقات بین‌المللی مختلف روی تخته می‌روند، بدون هماهنگی با وزنه‌برداران، مستقیم به محل سکونت آن‌ها مراجعه کرده و از آن‌ها تست بگیرند.
این ماموران آبان ماه سال جاری نیز با حضور سرزده در رامهرمر از دهدار تست دوپینگ گرفته بودند. 
رضا دهدار در حال حاضر جزو ۱۰ نفر اول رنکینگ المپیک در دسته ۱۰۲ کیلوگرم است.
دهدار در مسابقات قهرمانی وزنه‌برداری جهان ۲۰۱۹ موفق به کسب مدال طلای دوضرب و مدال برنز مجموع در دسته ۱۰۲ کیلوگرم شد. او در قهرمانی جهان ۲۰۲۲ نیز مدال طلا یک‌ضرب و نقره مجموع را کسب کرد.
انتهای پیام"
sport,"بازیکن سابق استقلال به عنوان سرمربی جدید شهرداری آستارا انتخاب شد.
به گزارش ایسنا، آرش برهانی، مهاجم سابق استقلال به عنوان سرمربی جدید شهرداری آستارا انتخاب شد.
شهرداری آستارا در رده چهاردهم جدول رده‌بندی لیگ دسته اول قرار دارد.
طبق برنامه قرار است معارفه برهانی فردا در آستارا برگزار شود.
انتهای پیام"
sport,"رم در مرحله یک چهارم نهایی کوپا ایتالیا از دور این رقابت‌ها کنار رفت.
به گزارش ایسنا، رم امشب (چهارشنبه) در چارچوب مرحله یک چهارم نهایی کوپا ایتالیا در بازی دلا کاپیتاله (داربی شهر رم) به مصاف لاتزیو رفت که این دیدار با پیروزی یک بر صفر لاتزیو و حذف رم از این رقابت‌ها به پایان رسید.
در این دیدار سردار آزمون از دقیقه ۵۸ برای رم به میدان رفت اما نتوانست تاثیری در نتیجه بازی داشته باشد. او نهایتا در دقیقه ۱۰+۹۰ از زمین بازی اخراج شد.
این آخرین حضور سردار آزمون در رم پیش از جام ملت‌های آسیا بود و مهاجم ایرانی رم پس از این دیدار به اردوی تیم‌ملی اضافه خواهد شد.
انتهای پیام"
sport,"ایسنا/یزد یزد را قطب فوتبال ساحلی ایران و ماشین بازیکن‌سازی برای تیم ملی می‌دانند به طوری که تاکنون بیش از ۲۰ بازیکن را تنها در رشته فوتبال ساحلی و در بخش آقایان پرورش و به تیم ملی فوتبال ساحلی ایران تحویل داده است و پر افتخارترین تیم ساحلی ایران یعنی گلساپوش با ترکیبی بومی به نام یزد ثبت شده است.
«سید حسن میرحسینی» مدیر تیم‌های فوتبال ساحلی گلساپوش و صدر شیمی یزد در گفت‌وگو با ایسنا در خصوص فراز و نشیب های پیش آمده برای حضور این دو تیم در لیگ برتر فوتبال ساحلی ایران (فصل ۱۴۰۲)، آینده ورزش یزد و همچنین طرح توسعه ورزش‌های ساحلی یزد می‌گوید.
 چرا حضور دو تیم گاساپوش و صدرشیمی در فصل ۱۴۰۲ لیگ برتر فوتبال ساحلی ایران با اما و اگر همراه بود؟
در فصلی که گذشت باشگاه گلساپوش یزد هفدهمین سال حضور خود در لیگ برتر ساحلی را تجربه کرد ولی در طول این چندین سال هیچگاه مشکلاتی که در این فصل داشتیم را تجربه نکرده بودیم چرا که مدیریت هزینه و برنامه‌ریزی تیم‌داری را صرفاً خودمان انجام می‌دادیم.
 چهارسال پیش تیم صدرشیمی با ترکیبی کاملا بومی پس از قهرمانی در لیگ‌های زیر گروه به لیگ برتر صعود کرد و یک تیم لیگ برتری دیگر به مجموعه تیم‌داری باشگاه گلساپوش اضافه شد؛ در آن زمان با توجه به شرایط اقتصادی و هزینه های زیاد تیم داری در لیگ برتر مدیران ارشد باشگاه تصمیم بر این داشتند که امتیاز تیم صدرشیمی را واگذار کنند؛ چرا که باشگاه توان پرداخت هزینه دو تیم در لیگ برتر آقایان را نداشت.
 در همین راستا نیز جلساتی را با مدیران فعلی ارشد استان در این رابطه برگزار کردیم که در اولین جلسه آقای «مهران فاطمی» استاندار یزد با فروش و حتی واگذاری امتیاز تیم صدرشیمی با توجه به سابقه واگذاری امتیاز سایر تیم‌های لیگ برتری استان در رشته های مختلف به شدت مخالفت کردند و قول دادند که رایزنی‌هایی را انجام می‌دهند که یکی از صنایع بزرگ استان، هزینه های مالی تیم صدرشیمی را قبول کند.
در همین رابطه چندین جلسه با حضور آقای استاندار و جلساتی نیز با معاون وقت توسعه منابع استانداری تشکیل شد و حتی قرارداد و تفاهم‌نامه‌ایی با یکی از شرکت‌های بزرگ فولادی استان انتقاد و مقرر شد که صدرشیمی در لیگ برتر حضور داشته باشد و در نیم فصل امتیاز تیم به آن شرکت فولادی واگذار شود و ما، تنها کارهای اجرایی تیم را انجام دهیم.
 اما در اواسط فصل آن شرکت فولادی به هیچ کدام از تعهدات خود که تمامی مسئولان ارشد استان نیز آن را امضا کرده بودند، عمل نکرد و هیچ کدام از مسئولین استان نیز بعد از این عدم انجام تعهد شرکت فولادی، مجموعه تیم صدرشیمی را حمایت نکردند و تیم را با بحران مالی شدید روبرو کردند.
 در هفته های ابتدایی نیم فصل و زمانی که با بی عهدی روبرو شدیم، بحران شدیدی در تیم ایجاد شد؛ بحرانی که ما هیچ نقشی در ایجاد آن نداشتیم و همین بحران تیم را تا آستانه انحلال پیش برد اما مدیران ارشد باشگاه هزنیه ۱۵ میلیاردی دو تیم صدرشیمی و گلساپوش را خود پذیرفتند و تا به امروز همچنان تاوان همان بی‌عهدی مسئولان را می‌پردازیم و متاسفانه مسئولین استان پس از این ماجرا حتی یک تماس ساده هم با ما نداشتند.
بیشتر بخوانید:
«تهدیدی بزرگ برای فوتبال ساحلی ایران؛ گلساپوش و صدرشیمی یزد در آستانه انحلال»
آیا در فصل ۱۴۰۳، هر دو تیم گلساپوش و صدرشیمی باقی خواهند ماند؟ 
برای حضور در فصل ۱۴۰۳ نیز با همان مشکلات قبلی مواجه هستیم و توانایی مدیریت هزینه های مالی دو تیم در لیگ برتر ساحلی مردان را با توجه به حضور سایر تیم‌ها همچون تیم بانوان و فوتوالی که همگی قهرمان لیگ‌های خود با ترکیب کاملاً بومی هستند، را نداریم.
 به دور از انصاف است که یک بخش خصوصی با توجه به شرایط اقتصادی کشور و در حالی که چنین وظیفه‌ای نیز ندارد، ، سالی نزدیک به ۲۰ میلیارد تومان در جهت توسعه ورزش استان متقبل شود.  
طرح توسعه ورزش‌های ساحلی به کجا رسید؟
در همان جلساتی که با استاندار یزد و معاونین وی داشتیم، طرحی به عنوان طرح توسعه ورزش های ساحلی استان ارائه شد و قبل از آن نیز کارگروهی با مدیران وقت سازمان فرهنگی ورزشی شهرداری، فرماندار یزد، رئیس اداره ورزش و جوانان شهرستان و چند مسئول دیگر که عضو آن کارگروه بودند، سند توسعه ورزش های ساحلی استان برای افق ۱۴۰۴ تدوین و تنظیم شد که شهر یزد به عنوان پایتخت ورزش‌های ساحلی ایران و حتی در سطح بین الملل شناخته شود.
 این طرح ۱۰۰ درصد قابلیت اجرایی شدن را داشت چرا که ما در فوتبال ساحی با سه تیم لیگ برتری (گلساپوش، صدرشیمی و چادرملو) به عنوان قطب فوتبال ساحلی شناخته شده بودیم و همچنین در والیبال ساحلی و در فوتوالی نیز در کشور و حتی در جهان به جایگاه خوبی رسیده بودیم و تیم ملی فوتوالی نیز با ترکیب کاملا یزدی قهرمان جهان شده بود.
در این طرح همچنین قرار بر این شده بود که چند رشته ساحلی دیگر نیز تاسیس شود و همچین توسعه و ساخت زیر ساخت های مورد نیاز ورزش های ساحلی در سطح استان در آن دیده شده بود ولی در نهایت این طرح هیچگاه به مرحله اجرایی نرسید و به طور کامل به بایگانی سپرده شد.
حمایت مسئولان از تامین زیرساختهای فوتبال ساحلی در یزد چگونه است؟
در زیر ساخت وضعیت خوبی نداریم و در حال حاضر تنها ورزشگاه ساحلی سلمان را در اختیار داریم در زمین وقفی ایجاد شده و تولیت آن بر عهده باشگاه گلساپوش است.
 اداره کل و سایر دستگاه‌ها نیز با استناد به این موضوع هیچ گونه کمکی به توسعه این مجموعه نمی‌کنند.
بخش اول این گفت‌وگو را در ویدیو ببینید:
0 seconds of 11 minutes, 8 seconds
در سفر رئیس فدراسیون فوتبال به استان یزد پیشنهاد تشکیل ستاد توسعه ورزش‌های ساحلی ایران در استان یزد مطرح شد؛ این طرح به کجا رسید؟
زمانی که آقای «تاج» رئیس فدارسیون فوتبال به استان یزد سفر کردند و متوجه جایگاه فوتبال ساحلی و ورزش های ساحلی یزد در کشور شدند این پیشنهاد را ارائه دادند اما هیچ اتفاقی برای تحقق این موضوع رخ نداد و تشکیل این ستاد تنها دغدغه رئیس فدراسیون بود و دغدغه مسئولین استان نبود.
یک باشگاه یا تیم که نمی‌تواند این ستاد را تشکیل دهد؛ اما واقعا این ستاد با توجه به جایگاه فوتبال ساحلی یزد در کشور نیاز است که در استان تشکیل شود.
یزد ساحل و دریا ندارد اما چرا در این رشته از شهرهای موفق کشور است؟
متاسفانه این ذهنیت اشتباهی است که ورزش ساحلی حتما باید در شهرهای ساحلی انجام شود، در صورتی که هیچ ارتباطی به وجود ساحل ندارد.
در حال حاضر نیز از استان های همچون گلستان و همچون کیش برای ترمیم و یا ساخت ورزشگاه های ساحلی از یزد ماسه انتقال می‌دهند چرا که ماسه های یزد مرغوبت خاصی را برای ورزش های ساحلی دارد.
همچنین استان یزد با توجه به شرایط آب و هوایی که دارد در تمام فصول سال قابلیت برگزاری ورزش های ساحلی را دارد در صورتی که در شمال ایران با توجه سرما و بارندگی های فصل زمستان و پاییز و در جنوب کشور توجه به گرمای شدید، امکان برگزاری همیشگی ورزش های ساحلی وجود ندارد.
بخش دوم این گفت‌وگو را در ویدیو زیر ببینید:
0 seconds of 0 seconds
آینده ورزش یزد را چگونه می‌بینید؟
ورزش یزد برای رسیدن به جایگاه ایده‌آل خود چیزی کم ندارد، من آدم خوش بینی هستم اما باید واقع بین باشیم؛ در حال حاضر زیر ساخت ضعیفی در استان داریم، فرهنگ ورزش در استان جایگاه خوبی ندارد، قهرمانان استان انگیزه‌ای برای ماندن ندارند، به نظرم مسئولین استان باید اهمیت بیشتری را به امر ورزش بدهند و همچین مطالبات در این حوزه جدی‌تر باشد.
استعداد های زیادی در ورزش یزد نهفته است که اگر آنها را کشف کنیم می‌توانند مثل ملی پوشانی که در حال حاضر در رشته های مختلف حضور دارند افتخار آفرین باشند.    
حسن میرحسینی کارنامه شفافی دارد، ورزش را با مدیریت تیم گلساپوش شروع کردم و بعد از گذشت 17 سال همچنان مدیر این تیم هستم و خواهم بود؛ من و همسالان من که در ورزش یزد بزرگ شدیم، دلسوز ورزش هستیم و اگر انتقاد می‌کنیم، پیشنهاد هم ارائه می‌دهیم و هیچگاه انتقادهایمان از روی غرض یا تخریب نبوده است.
بخش سوم این گفت‌وگو را در ویدیو زیر ببینید:
0 seconds of 0 seconds
به نظر شما بعضا قهرمانان ما ورزش قهرمانی را کنار گذاشتند یا از ورزش یزد کوچ کرده‌اند؟
متاسفانه ورزش به طور رسمی در استان به رسمیت شناخته نشده و باید بپذیریم که احترام زیادی برای قهرمانان ملی و بین المللی استان قائل نبودیم و همچنان نیز برای برگزاری مراسم استقبال از قهرمانان با مشکل مواجه هستیم.
هیچگاه شاهد این نبودیم مسئولان ارشد استان جلساتی با نخبگان ورزشی استان داشته باشیم، ورزشکاری که پیراهن تیم ملی را می‌پوشد و در آسیا و جهان صاحب عنوان قهرمانی می‌شود یک نخبه ورزشی است که باید مراقب او باشیم اما ببینید رفتار امروز ما با قهرمانان گذشته و حال حاضر استان چگونه است.
تحقیق کنید ببینید مرحوم «منصوردیماسی» نائب قهرمان المپیک سیدنی، «عباسعلی میرحسینی» در والیبال، «محمدحسین میرشمسی» در فوتبال ساحلی، «سیدمحمد سادات زاده» که سالها به تنهایی بار فوتبال یزد را به دوش کشید و همچنان اعتبار فوتبال یزد است که به تنهایی و با دست خالی پرچم دار ورزش یزد بودند و سایر قهرمانان رشته های مختلف که اگر بخوهیم از آن ها نام ببریم ساعت‌ها طول می‌کشد، الان در کجای ورزش یزد قرار دارند؟ چه ارزشی برایشان قائل بودیم؟ و نسل امروز ورزش چقدر با آنها آشناست؟
حرف پایانی؟
با توجه به سرمایه زیادی که در استان یزد وجود دارد یک پیشنهاد به مدیران ارشد استان می‌دهم که برای بهبود شرایط زیرساخت‌های ورزشی استان به فکر ساخت یک استادیوم بین المللی با بروزترین استاندارهای دنیا در استان باشند، چه اشکالی دارد که یزد نیز همانند تهران یک استادیوم بین المللی برای توسعه سلامت، ورزش و گردشگری داشته باشد.
بخش پایانی این گفت‌وگو را در ویدیو زیر ببینید:
0 seconds of 0 seconds
انتهای پیام"
sport,"رییس فدراسیون کشتی امروز سه‌شنبه برای حضور در رقابت‌های رنکینگ کرواسی، راهی زاگرب خواهد شد.
به گزارش ایسنا، نخستین مرحله رقابت‌های رنکینگ کشتی آزاد در سال ۲۰۲۴، از فردا چهارشنبه و با حضور ۱۱ نماینده از ایران آغاز می‌شود.
پس از اعزام آزادکاران ایران به این رقابت‌ها و با توجه به اهمیت این مسابقات برای شناخت ترکیب تیم ملی در برخی اوزان برای حضور در المپیک پاریس، قرار است علیرضا دبیر رییس فدراسیون کشتی نیز امروز سه‌شنبه عازم کرواسی شود تا از نزدیک نظاره‌گر رقابت نمایندگان ایران در این رقابت‌ها باشد.
با توجه به احتمال حضور نناد لالوویچ در کرواسی، یکی از اهداف سفر دبیر به کرواسی دیدار و گفتگو با رییس اتحادیه جهانی کشتی خواهد بود.
در صورتیکه لالوویچ به کرواسی نرود، دبیر قصد دارد پس از حضور در زاگرب، عازم بلگراد شود تا با رییس صرب اتحادیه جهانی کشتی دیدار کند.
انتهای پیام"
sport,"یک رسانه اسپانیایی، تراکتور را مقصد رومل کیوتو دانست.
به گزارش ایسنا و به نقل از Mi Pasión، رومل کیوتو، مهاجم هندوراسی امشب (پنجشنبه) به ترکیه سفر می‌کند و در آنجا کارهای انتقال به تیم جدیدش، تراکتور را انجام خواهد داد. کیوتو به ترکیه سفر می‌کند و در صورتی که همه چیز خوب پیش برود، تست‌های پزشکی را انجام می‌دهد و سپس با این باشگاه ایرانی قرارداد می‌بندد.
این رسانه اسپانیایی باشگاه تراکتور را مقصد رومل کیوتو عنوان کرد.
مهاجم هندوراسی پیش از پایان سال ۲۰۲۳ در مصاحبه‌ای گفته بود آینده او در فوتبال آسیاست.
رومل کیوتو اکنون به دنبال تاریخ‌سازی در ایران است؛ جایی که می‌خواهد سطحش را برای بازگشت به تیم‌ ملی هندوراس بالا ببرد.
تراکتور در رده چهارم لیگ ایران قرار دارد.
جری بنگتسون به عنوان یک بازیکن هندوراسی پیش از این در فوتبال ایران بازی کرد. او در فصل ۲۰۱۶-۲۰۱۵ برای پرسپولیس و سپس در فصل ۲۰۱۷-۲۰۱۶ برای ذوب‌آهن به میدان رفت.
انتهای پیام"
sport,"تیم والیبال اورال اوفا در لیگ والیبال روسیه کامبک خورد و مغلوب حریف شد.
به گزارش ایسنا، در جریان هفته ۱۵ سوپرلیگ والیبال روسیه، تیم والیبال اورال اوفا به مصاف تیم دینامولو رفت که این رقابت با پیروزی ۳ بر ۲ حریف اورال اوفا همراه بود. این رقابت در پنج ست و به ترتیب با نتایج ۲۵ بر ۲۷، ۱۶ بر ۲۵، ۲۵ بر ۱۹، ۲۶ بر ۲۴ و ۱۵ بر ۹ به سود دیانامولو به اتمام رسید.
اورال اوفا در دو ست نخست از حریف پیش افتاد اما موفق نشد بازی را حفظ کند و کامبک خورد تا در این رقابت مغلوب حریف شود.
میلاد عبادی‌پور بازیکن ایرانی اورال اوفا در این رقابت برای تیمش به میدان رفت و موفق شد با کسب ۱۶ امتیاز بدرخشد. درخشش عبادی‌پور در این بازی کافی نبود تا تیمش شکست تلخی را تجربه کند. اورا اوفا با این شکست در رده دوازدهم لیگ والیبال روسیه قرار گرفت.
انتهای پیام"
sport,"فریار امین، لژیونر ایرانی سازمان وان چمپیونشیپ درگذشت.
به گزارش ایسنا، شب گذشته (چهارشنبه) در حادثه تصادف موتورسیکلت در پوکت تایلند، فریار امین‌پور بیست‌وسه ساله، ملی‌پوش سابق موی‌تای ایران، درگذشت.
امین‌پور که در یک‌قدمی قرارداد ۱۰۰ هزار دلاری بود، چهار برد و یک شکست در کارنامه داشت و آخرین مبارزه‌اش را یکم دی در ورزشگاه لومپینی بانکوک برگزار کرد.
او که یکی از موفق‌ترین لژیونرهای ایرانی در شرق آسیا بود با غلبه بر حریفان قدرتمندی از جمله «هیروکی سوزوکی»، «فراری فرتکس»، «رامبولک» و «پونگسوری» نامش را برای همیشه در تاریخ این ورزش ثبت کرد.
انتهای پیام"
sport,"ورزش ایران و جهان امروز با رخدادهای گوناگونی همراه بود که گزیده آنها در این گزارش آمده است.
به گزارش ایسنا،  هفته هفتم لیگ برتر فوتبال زنان با صعود تیم شهرداری سیرجان در جدول رده‌بندی پیگیری شد. ‌
هفته هفتم لیگ برتر فوتبال زنان پس از یک هفته تعویق به دلیل درگذشت ملیکا محمدی، ملی‌پوش فوتبال در حادثه رانندگی، جمعه پانزدهم دی برگزار شد.
تیم شهرداری سیرجان امروز مقابل کانی کردستان به میدان رفت و سه بر یک به پیروزی رسید. شاگردان مریم ایراندوست در سیرجان با این پیروزی ۱۶ امتیازی شدند و فعلا به جایگاه دوم جدول رده‌بندی صعود کردند.
شکست دور از انتظار رافائل نادال در بریزبن
اسطوره تنیس جهان با شکست دور از انتظار مقابل جردن تامپسون از رسیدن به مرحله نیمه نهایی مسابقات بریزبن بازماند.
رافائل نادال که پس از یک سال دوری از میادین به دلیل انجام عمل جراحی لگن به رقابت‌ها بازگشته بود، از رسیدن به مرحله نیمه‌نهایی رقابت‌های ۲۵۰ امتیازی بریزبن استرالیا بازماند.
نادال در مرحله یک‌چهارم نهایی این رقابت‌ها برابر جردن تامپسون استرالیایی به میدان رفت و در نهایت با نتیجه دو بر یک شکست خورد. اسطوره ۳۷ ساله تنیس جهان در ست نخست با نتیجه هفت بر پنج به برتری رسید اما در ست دوم در تایبریک نتیجه را واگذار کرد تا کار به ست سوم و پایانی کشیده شود.
قلعه‌نویی: استفاده نکردن از فرصت‌ها خطرناک است
سرمربی تیم ملی فوتبال ایران بعد از پیروزی در بازی دوستانه برابر بورکینافاسو گفت: هدف ما رساندن آمادگی بدنی بازیکنان به مسابقات جام ملت‌هاست. ما برنامه‌ریزی کردیم که بازیکنان تا ۲۴ دی به آماده‌ترین حالت خود برسند.
امیر قلعه‌نویی، سرمربی تیم ملی فوتبال ایران بعد از برتری ۲ بر یک تیم‌ملی برابر بورکینافاسو در یک دیدار دوستانه در جزیره کیش، اظهار کرد: بابت اتفاقی که در کرمان افتاد، به مردم تسلیت می‌گویم و طلب صبر برای بازماندگان و طلب مغفرت برای رفتگان دارم.
ایران ۲ - بورکینافاسو یک/ محک تمام و کمال ملی‌پوشان در کیش
تیم‌ ملی فوتبال ایران در دیداری دوستانه مقابل بورکینافاسو به پیروزی ۲ بر یک رسید. تیم‌ ملی فوتبال ایران امشب (جمعه) در چارچوب دیداری دوستانه از ساعت ۱۸ در ورزشگاه المپیک کیش به مصاف بورکینافاسو رفت که این دیدار با پیروزی ۲ بر یک ایران به پایان رسید.
امیر قلعه‌نویی در این دیدار از ۲۳ بازیکنش استفاده کرد و فقط سید حسین حسینی برای ایران به میدان نرفت.
علاوه بر حسینی، سردار آزمون هنوز به اردوی تیم‌ملی اضافه نشده و رامین رضاییان هم با مصدومیت جزئی مواجه است تا این دو بازیکن هم نتوانند مقابل برکینافاسو به میدان بروند.
تیم‌ملی در راه آماده‌سازی برای حضور در جام ملت‌های آسیا یک دیدار دوستانه دیگر هم دارد و باید سه شنبه به مصاف اندونزی برود.
نکونام: تابستان برای ما عبرت شد
سرمربی تیم فوتبال استقلال تهران گفت: «پرونده‌های حقوقی تعیین‌کننده‌اند. من اینجا هم از باشگاه می‌خواهم اجازه ندهند حقی از استقلال ضایع شود. بعد از دربی پرسپولیس از نصف تیم ما شکایت کرد و ما هم باید متقابلا این کار را می‌کردیم. شنیده‌ام جدیدا شکایت شده که امیدوارم درست باشد. هر چند دیر است ولی باید چنین کارهایی را انجام داد. اینجا باید از حق و حقوق استقلال دفاع کنیم.»
به گزارش ایسنا، جواد نکونام درباره اهداف نقل و انتقالات آبی‌پوشان در تعطیلات نیم‌فصل گفت: «استقلال تیم بزرگی است و تیم بزرگ بازیکن بزرگ می‌خواهد. استقلال در تاریخش افتخارات زیادی دارد. دو بار عنوان قهرمانی آسیا را به دست آورده، چرا نباید بازیکن بزرگ داشته باشد؟ ببینید در گذشته چه بازیکنانی در استقلال بازی کرده‌اند؟ خیلی از فوتبالیست‌ها از جمله خود من دوست داشتم برای این باشگاه بازی کنم. باید حالا هم به همین شکل باشد. الان ما بازیکنان خوبی در اختیار داریم ولی این تیم نیاز به تقویت دارد.»
مورینیو و رم تحت تاثیر آزمون
باشگاه رم از عملکرد سردار آزمون بسیار راضی است و می‌خواهد او را در تیمش نگه دارد.
سردار آزمون، بازیکن ۲۹ساله جالوروسی، علیرغم بازی در دقایق بسیار محدود در این فصل، ژوزه مورینیو و باشگاه رم را تحت تاثیر قرار داده و حضورش در زمین در دقایق پایانی منجر به نتیجه‌گرفتن شاگردان آقای خاص شده است. رم دوست دارد آزمون را در برنامه‌های بلندمدتش قرار دهد. با این همه در حال حاضر باشگاه هنوز تصمیم نگرفته است قرارداد کنونی مهاجم تیم ملی ایران را دائمی کند.
آزمون و حاج‌صفی در بین برگزیدگان جام ملت‌های آسیا
سایت ای‌اف‌سی در گزارشی از منظر آمار به ترکیب تیم‌ها برای حضور در جام ملت‌های آسیا پرداخت.
سایت کنفدراسیون فوتبال آسیا در آستانه جام ملت‌های قاره کهن در گزارشی آماری به ترین‌های این رقابت‌ها نگاهی انداخته است. حسن الهیدوس ۱۷۵ بازی برای تیم قطر انجام داده که او را به بازیکنی با بیشترین بازی ملی در این مسابقات تبدیل کرده است.
مهاجم ۳۴ساله السد که کاپیتان تیمش در جام ملت‌های آسیا در سال ۲۰۱۹ هم بود، چهارمین حضورش را در این رقابت‌ها تجربه خواهد کرد.
او در سال‌های ۲۰۱۱ و ۲۰۱۵ نیز در جام ملت‌ها حضور داشت. سونیل چتری با ۱۴۵ بازی برای هند در رده دوم قرار دارد و احسان حاجی‌صفی از ایران هم با ۱۳۲ بازی ملی از جمله رکودداران به شمار می‌آید.
ویدیو/ فینال تمام ادوار جام ملت‌های آسیا (۲۰۱۹ - ۱۹۵۴)
لحظات حساس و گل‌های تمام فینال‌های ادوار مختلف جام ملت‌های آسیا را می‌توانید اینجا تماشا کنید.
انتهای پیام"
sport,"تیم ملی هندبال مردان ایران در نخستین دیدار خود در تورنمنت چهارجانبه مسکو شکست خورد.
به گزارش ایسنا، تیم ملی هندبال ایران در اولین دیدار خود از تورنمنت چهارجانبه مسکو مقابل بلاروس به میدان رفت و با یک اختلاف امتیاز نتیجه را ۲۸ بر ۲۹ واگذار کردند. 
شاگردان رحیمی‌زاده امروز در دومین دیدار خود در این تورنمنت به مصاف تیم ملی جوانان روسیه می‌روند.
مجتبی حیدرپور، محمد سیاوشی، افشین صادقی، علی رحیمی کازرونی، رضا عزتی، یونس آثاری، میلاد قلندری، محمد مهدی بهنام نیا، آرمان رحمانی، وحید مسعودی، امیرعباس سلطانی، محمد صفری، مهران رهنما، کامیار طاهری، کیارش طاهری، یاسین کبیریان جو، سلامان بربط، محمدرضا  اورعی، سعید برخورداری و پویا نوروزی نژاد ۲۰ بازیکن تیم ملی هندبال ایران در این تورنمنت هستند.
ملی‌پوشان، دوشنبه  ۱۸ دی ماه، برای حضور در مسابقات هندبال قهرمانی مردان آسیا بطور مستقیم از مسکو به بحرین عزیمت خواهند کرد.
انتهای پیام"
sport,"ایسنا/اصفهان کاپیتان تیم والیبال سپاهان گفت: خطاهایی داشتیم که موجب شد بازنده شویم. باید خوب بازی کنیم که بتوانیم خوب نتیجه بگیریم.
علیرضا جلالی پس از دیدار حساس تیم‌های اول و دوم جدول لیگ دسته یک والیبال مردان و نخستین شکست طلایی‌پوشان پس از ۱۰ پیروزی متوالی در گفت‌وگو با ایسنا، اظهار کرد: بازی خوبی بود. رازین تیم اول جدول است و بازی پایاپایی داشتیم. ما نیز خطاهایی داشتیم که موجب شد بازنده شویم. می‌توانستیم برنده باشیم ولی حریف کم‌اشتباه‌تر بازی کرد و برد.
وی سطح رقابت‌های لیگ دسته یک را خوب دانست و گفت: بازیکنان باکیفیتی در لیگ ۱ هستند که مستحق بازی در سوپر لیگ هستند.
جلالی در خصوص اضافه شدنش به ترکیب سپاهان در نیم فصل دوم نیز توضیح داد: چند بازی اول که گذشت رفته رفته شرایط خوب و هماهنگ‌تر شد.
کاپیتان سپاهان همچنین در خصوص چشم‌انداز آینده تیمش و بازی‌های پیش رو، تصریح کرد: مسلما بازی‌های آیندمان با تیم‌هایی است که در جدول از ما پایین‌تر هستند. البته به این معنا نیست که بازی‌های آسانی داریم. اتفافا خارج از خانه است و باید بیشتر از این بازی‌ هم تلاش کنیم.
او ادامه داد: باید خوب بازی کنیم که بتوانیم خوب نتیجه بگیریم.
مصطفی سلگی، مربی طلایی‌پوشان اصفهان نیز تصریح کرد: تیم بسیار جوانی داریم. سرمایه‌گذاری کردیم و خداروشکر توانستیم جوانان اصفهان را به کشور نشان دهیم. در ست نخست تقابل با تیم نخست جدول، بازی را به جوانی باختیم. تیم مقابل باتجربه است و به راحتی می‌توانند آنالیزها را عمل کنیم.
او ادامه داد: تلاش کردیم بهتر از بازی قبل ظاهر شویم. وضعیت خوبی داریم امیداریم روندمان ادامه‌دار باشد. 
انتهای پیام "
sport,"برخی ورزش‌ها نقش بسیار اثرگذاری برای مقابله با تنبلی تخمدان در بانوان به ویژه در سنین باروری دارند.
به گزارش ایسنا، بیماری pcos یا تخمدان پلی‌کیستیک بیش از ۱۰ درصد جمعیت زنان در سنین باروری را در بر می‌گیرد و باعث بی‌نظمی قاعدگی، چاقی، اختلالات متابولیکی (مقاومت به انسولین، دیابت، چربی خون و فشار خون) و حتی ناباروری خانم‌ها می‌شود.
بر اساس این مطلب که از سوی باتقوا، متخصص پزشکی ورزشی در خصوص نقش ورزش در بهبود تنبلی تخمدان در بانوان تهیه شده و در اختیار ایسنا قرار گرفته، ورزش‌های مناسب برای بهبود تنبلی تخمدان در بانوان آمده است:
۱- ورزش‌های هوازی
۲- پیاده روی سریع
۳- شنا
۴- دوچرخه‌سواری با کاهش وزن
۵- ورزش‌هایی مثل یوگا و مدیتیشن با کنترل استرس
۶- پیلاتس با بهبود مقاومت به انسولین
باید خاطرنشان کرد ورزش‌های اشاره شده کمک شایانی در بهبود علائم تنبلی تخمدان می‌کنند و بانوان باید از انجام ورزش‌های حرفه‌ای و سنگین مانند وزنه‌برداری خودداری کنند زیرا با افزایش هورمون‌های مردانه و آندرون‌ها باعث بروز علائم مردانه مانند خشونت صدا، طاسی، ریزش مو و تنبلی تخمدان می‌شوند.
انتهای پیام"
sport,"فاطمه امینی در فینال تفنگ بادی زنان مسابقات تیراندازی قهرمانی آسیا جاکارتا ششم شد و سهمیه المپیک پاریس گرفت.
به گزارش ایسنا، در سومین روز از مسابقات قهرمانی آسیا و توزیع سهمیه المپیک فاطمه امینی در فینال تفنگ بادی زنان ششم شد  و طبق اعلام فدراسیون توانست سهمیه المپیک پاریس را کسب کند. او سومین دختر تیرانداز ایران است که سهمیه المپیک پاریس را دریافت می‌کند.
تیراندازی ایران پیش از این دو سهمیه المپیک پاریس را کسب کرده‌ است. هانیه رستمیان در ماده تپانچه ۲۵ متر و شرمینه چهل‌امیرانی در تفنگ ۱۰ متر صاحب سهمیه المپیک پاریس شده‌اند.
فاطمه امینی در مرحله مقدماتی با امتیاز ۶۲۸.۲ در رده دوازدهم ایستاده و به فینال راه یافته بود.
تیم ملی تیراندازی ایران ۱۳ نماینده در مسابقات آسیایی توزیع سهمیه المپیک دارد که تاکنون تیم ملی تپانچه بادی به مدال نقره و تیم ملی تفنگ زنان و تیم میکس تفنگ بادی به مدال برنز رسیده‌اند.
سجاد پورحسینی در تپانچه بادی مردان در فینال چهارم شد و نتوانست سهمیه المپیک بگیرد. نجمه خدمتی هم در تفنگ بادی زنان در بخش ذخیره‌ها مسابقه داد و شانس حضور در فینال و کسب سهمیه المپیک را از دست داد.
مسابقات قهرمانی آسیا از ۱۸ دی در جاکارتای اندونزی آغاز شده و تا ۲۸ دی ادامه دارد و آخرین مسابقه آسیایی کسب سهمیه المپیک پاریس در بخش تفنگ و تپانچه است. در این مسابقات در هر ماده دو سهمیه توزیع خواهد شد.
انتهای پیام"
sport,"ایسنا/خوزستان تیم فوتبال استقلال خوزستان از امروز تمرینات خود را برای حضور در نیم فصل دوم لیگ برتر آغاز کرد.
تیم فوتبال استقلال خوزستان که در نیم فصل دوم لیگ برتر برای رهایی از قعر جدول تلاش می کند، پس از ۹ روز استراحت در تعطیلات لیگ، از امروز (سه شنبه) تمرینات خود را آغاز کرد. 
به گزارش ایسنا، در تمرین امروز استقلالی ها، پنج بازیکن با تصمیم کادرفنی حضور نداشتند و به نظر می رسد جدایی آن ها از این تیم قطعی شده است. 
همچنین اردوی استقلال خوزستان از روز شنبه هفته آینده در اندیمشک آغاز خواهد شد. این اردو ۱۰ روزه است. 
انتهای پیام"
sport,"اردوی تیم ملی شمشیربازی سابر ایران زیر نظر مربی و برادر یکی از ملی‌پوشان آغاز شده است. 
به گزارش ایسنا، اردوی تیم ملی شمشیربازی سایر ایران پس از استعفای امین قربانی سرمربی تیم ملی آغاز شد و مسعود فتوحی بالای سر شمشیربازان است. 
در این اردو که تا بیستم دی ادامه دارد علی پاکدامن، محمد رهبری، محمد فتوحی، فرزاد باهر و احمدرضا شهمیری دعوت شده‌اند.
مسعود فتوحی که برادر بزرگ‌تر محمد فتوحی ملی‌پوش سابر  و دبیر هیات شمشیربازی یزد است، به عنوان مربی فعلا در تیم ملی حاضر شده است.
پیش از این هم مسئولیت‌های متعددی از سوی رییس  فدراسیون به فتوحی داده شده و او مسئولیت تیم بانوان سابر را هم بر عهده داشت و همراه آنها در جام جهانی گرجستان و قهرمانی آسیا چین شرکت کرد. فتوحی در مسابقات زیر ۲۳ سال کویت هم حضور داشت و مسئولیت تیم دانشجویان را نیز عهده دار بود و در بازی های یونیورسیاد به همراه سابریست‌ها شرکت کرد. این مربی همراه تیم سابر مردان به بازی‌های آسیایی هانگژو هم رفت.
انتهای پیام"
sport,"ورزش ایران و جهان امروز با رخدادهای گوناگونی همراه بود که گزیده آنها در این گزارش آمده است.
به گزارش ایسنا، ‌ هیات مدیره باشگاه پرسپولیس مصوب کرد در صورت جدایی یحیی گل‌محمدی، جایگزین او فقط یک سرمربی خارجی خواهد بود.
هیات مدیره باشگاه امروز (شنبه) با حضور همه اعضا و مدیرعامل برای تعیین وضعیت سرمربیگری تیم، تشکیل جلسه داد. این نشست قرار بود فردا تشکیل شود ولی برای این که زمان از دست نرود به امروز منتقل شد.
درخواست سویا از لورکوزن: سردار را همین زمستان می‌خواهیم
باشگاه سویا از باشگاه بایرلورکوزن درخواست کرده است سردار آزمون را در پنجره نقل و انتقالات زمستانی به خدمت بگیرد.
باشگاه سویا از باشگاه بایرلورکوزن شرایط جذب سردار آزمون را جویا شده است. عملکرد مهاجم ملی‌پوش ایرانی در سری آ موجب شده تا باشگاه‌های بزرگ اروپایی عملکرد او را زیر نظر بگیرند. فابریتزیو رومانو، خبرنگار ایتالیایی، با تایید این خبر نوشت: «سویا برای جذب سردار آزمون به بایرلورکوزن پیشنهاد داده تا در صورت امکان این بازیکن را با قطع همکاری فعلی‌اش با رم به خدمت بگیرد. سویا در حال حاضر برای به خدمت گرفتن دو مهاجم اقدام کرده که قرارداد دیوید داترو فوفانا در اولویت قرار دارد.
مسدود شدن حساب فدراسیون تیراندازی
رییس فدراسیون تیراندازی اعلام کرد که مهدی هاشمی ۳۱ هزار یورو از حساب فدراسیون برداشت کرده و در زمان ریاستش۲۲ سفر رفته است.  
رییس فدراسیون تیراندازی اعلام کرد که مهدی هاشمی بابت سنوات و پرداخت‌های سال‌های ۸۶ تا ۹۵ که در فدراسیون تیراندازی رییس بوده است در ابتدا مبلغ ۳۱ هزار یورو درخواست کرد که از حساب فدراسیون برداشت کرده است. رییس فدراسیون می‌گوید هاشمی ۲۲ سفر رفته است.  
پایان نازنین ملایی؟
دختر قایقران ایران تنها یک فرصت دیگر پیش رو دارد تا تیم ملی رویینگ و المپیک پاریس را از دست ندهد.
دومین مسابقه انتخابی تیم ملی قایقرانی رویینگ یکشنبه هفته آینده برگزار می‌شود و نفراتی که در دومین انتخابی هم اول شوند، در ترکیب تیم ملی اعزامی به انتخابی المپیک قرار می‌گیرند.
نازنین ملایی با وجود اینکه تصمیم گرفته بود در انتخابی اول شرکت کند و حتی ماده خود را هم انتخاب کرده بود اما ناگهان در دقیقه ۹۰ تصمیم خود را تغییر داد و به رییس فدراسیون اعلام کرد می‌خواهد خداحافظی کند!
سه مدعی جدی جام ملت‌های آسیا
یک سایت ایتالیایی در گزارشی از سه مدعی جام ملت‌های آسیای ۲۰۲۳ نوشت نام تیم ملی ایران نیز در آن دیده می‌شود.
کمتر از یک هفته تا شروع هجدهمین دوره جام ملت‌های آسیا در قطر باقی مانده است. این کشور پس از میزبانی یکی از مهم‌ترین رویدادهای ورزشی در پایان سال ۲۰۲۲، یعنی جام جهانی فوتبال، این فرصت را غنیمت شمرد تا محبوب‌ترین تورنمنت در قاره آسیا را نیز میزبانی کند. دقیقاً به همین دلیل، دوره جدید جام ملت‌های آسیا به جای تابستان در زمستان برگزار می‌شود؛ همان طور که برای آخرین دوره جام جهانی نیز چنین اتفاقی افتاد.
آقامحمدی عضو هیات مدیره استقلال شد
جلسه هیات مدیره باشگاه استقلال امروز برگزار شد که در پایان این جلسه علی آقامحمدی به هیات مدیره این باشگاه اضافه شد.
جلسه هیات مدیره باشگاه استقلال امروز (شنبه) برگزار شد که در پایان این جلسه علی آقامحمدی به هیات مدیره این باشگاه اضافه شد. همچنین علیرضا خانی عضو هیات مدیره از جمع هیات مدیره جدا شد و قرار است تا ۱۰ روز آینده نفر جدید معرفی شود. علیرضا خانی پیش‌تر با طرح شکایت در مراجع قضایی، علی خطیر مدیرعامل و فرشید سمیعی عضو هیات‌مدیره این باشگاه را به جعل امضا و اثر انگشت خود متهم کرده بود.
آسیب‌دیدگی بیرانوند جدی نیست
دروازه‌بان تیم ملی فوتبال ایران مشکلی برای همراهی تیم ملی در جام ملت‌های آسیا نخواهد داشت. تیم ملی فوتبال ایران جمعه‌شب در دیداری تدارکاتی در جزیره کیش به مصاف بورکینافاسو رفت و با نتیجه دو بر یک به برتری رسید.
علیرضا ‌بیرانوند، سنگربان ایران، در نیمه اول این دیدار دوستانه آسیب دید و جایش را در آغاز نیمه دوم به پیام نیازمند داد. طبق پیگیری‌های خبرنگار ایسنا، بیرانوند از ناحیه استخوان ساق پا دچار ضرب‌دیدگی شده است و با چند جلسه استراحت مشکلی برای همراهی تیم ملی نخواهد داشت.
ویدیو/ با مرتضی پورعلی گنجی از پرسپولیس تا تیم‌ملی
مرتضی پورعلی‌گنجی، مدافع تیم ملی فوتبال ایران و پرسپولیس، در گفت‌وگو با ایسنا به بررسی شرایط تیمش در لیگ بیست‌وسوم و همین طور وضعیت تیم‌ملی در آستانه جام ملت‌های آسیا پرداخت. او گفت پرسپولیس برای موفقیت در لیگ نیازمند جذب یک مهاجم خارجی خوب است. پورعلی‌گنجی بر این باور است که پرسپولیس با رعایت‌کردن قانون سقف بودجه ضربه خورد و سرش کلاه رفت.
با قرارداد ۱۶۰ میلیونی در اسنپ کار می‌کند؟
مدافع تیم فوتبال پرسپولیس گفت این تیم برای موفقیت در لیگ و حتی در آینده در آسیا، نیازمند جذب یک مهاجم خارجی توانمند است.
مرتضی پورعلی‌گنجی در گفت‌وگو با ایسنا، درباره شرایط پرسپولیس در لیگ بیست‌وسوم به صحبت پرداخت. او معتقد است اجرای قانون سقف بودجه باعث شد فقط سر باشگاه پرسپولیس کلاه برود و این تیم ضربه بخورد چون این باشگاه این قانون را به طور کامل رعایت کرده است. مدافع تیم فوتبال پرسپولیس هم‌چنین می‌گوید این تیم نیاز به یک مهاجم خارجی توانمند دارد تا بتواند عملکرد خوبی در لیگ داشته باشد. او گریزی هم به عملکرد تیم ملی فوتبال ایران در جام جهانی ۲۰۲۲ قطر زد و عنوان کرد که شکست شش بر دو برابر انگلیس به خاطر تغییر سیستمی بود که کی‌روش در تیم ملی ایران ایجاد کرده بود. پورعلی‌گنجی می‌گوید اگر ایران در جام‌ جهانی آمریکا را شکست می‌داد، عدالت در فوتبال جاری نبود.
انتهای پیام"
sport,"برنامه هفته پانزدهم لیگ برتر والیبال مردان اعلام شد.  
به گزارش ایسنا، هفته پانزدهم لیگ برتر والیبال مردان چهارشنبه، ۲۰ دی با هفت دیدار در شهرهای اردکان، گنبد، رفسنجان، سیرجان، گرگان، اصفهان و تهران پیگیری می‌شود.
تیم‌های پاس گرگان و شهداب یزد در حالی به مصاف هم می‌روند که شهداب یزد در دیدار دور رفت سه بر یک پاس را شکست داد اما در حال حاضر پاس جایگاه بهتری در جدول دارد. این تیم که تنها تیم نظامی لیگ برتر است با ۹ برد و ۲۴ امتیاز در رتبه سوم قرار دارد و شهداب که مدافع عنوان قهرمانی است با هشت برد و ۲۵ امتیاز در جایگاه پنجم ایستاده است. بنابراین فاتح این مسابقه جایگاه بهتر جدول را از آن خود خواهد کرد.
تیم‌های پیکان تهران و سایپا تهران هم در مصاف خودروسازان از ساعت ۱۶ در سالن فدراسیون والیبال برابر هم به میدان می‌روند. نارنجی‌پوشان سایپا در حال حاضر شرایط مناسبی ندارند و با یک برد و ۶ امتیاز در انتهای جدول قرار دارند که در صورت پیروزی در این مسابقه باز هم جایگاهشان تغییری نخواهد کرد، اما پیکان با هفت برد و ۲۲ امتیاز در رتبه هفتم جدول است که رقابت نزدیکی با شهداب یزد و گیتی پسند اصفهان دارد.
تمام دیدارهای این هفته به صورت همزمان از ساعت ۱۶ آغاز می‌شود.
برنامه هفته پانزدهم لیگ برتر به شرح زیر است: (چهارشنبه ساعت ۱۶)
ایفاسرام اردکان - طبیعت
اردکان، سالن آیت‌الله خاتمی
علیرضا گیلانی (نماینده سازمان لیگ)، محمد شاهمیری (ناظر فنی و داوری)، داود نافعی (داور اول) و میثم پارسه (داور دوم)
شهرداری گنبد کاووس - هورسان رامسر
گنبد، سالن المپیک
احمد بندری (نماینده سازمان لیگ)، حمید راهجردیان (ناظر فنی و داوری)، مسعود ذوقی (داور اول) و میلاد عرب اسماعیلی (داور دوم)
مس رفسنجان - نیان الکترونیک خراسان
رفسنجان، سالن ۹ دی
محمد ابراهیم‌زاده (نماینده سازمان لیگ)، علی یاوری (ناظر فنی و داوری)، محمد عشقدوست (داور اول) و مجتبی اسپرغم (داور دوم)
فولاد سیرجان ایرانیان - شهرداری ارومیه
سیرجان، سالن گهر روش
ابراهیم عشقدوست (نماینده سازمان لیگ)، محمد حسین شفقی (ناظر فنی و داوری)، کیوان عابدزاده (داور اول) و امید فولادی‌وندا (داور دوم)
پاس گرگان -  شهداب یزد
گرگان، سالن امام خمینی (ره)
محمد حسن خوشدل (نماینده سازمان لیگ)، علی اصغر حاجی کاظمی (ناظر فنی و داوری)، ابراهیم فیروزی (داور اول) و حامد آقابراری (داور دوم)
گیتی‌پسند اصفهان - چادرملو اردکان
اصفهان، سالن مخابرات
حسین پورکاشیان (نماینده سازمان لیگ)، بهروز جعفری (ناظر فنی و داوری)، علیرضا قریب (داور اول) و احمد سرمست (داور دوم)
سایپا تهران - پیکان تهران
تهران، سالن فدراسیون
اصغر میرزایی (نماینده سازمان لیگ)، اسماعیل صباغ (ناظر فنی و داوری)، مرتضی اکرمی (داور اول) و جواد مرآتی (داور دوم)
انتهای پیام"
sport,"ایسنا/یزد در آیین رونمایی از پوستر سی و دومین دوره مسابقات بین المللی جام فجر، نماد این دوره از مسابقات پرنده «هوبره الماسی درخشنده در دل کویر» معرفی شد.
بهمن ماه امسال و همزمان با ایام الله دهه فجر، سی‌ودمین دوره مسابقات بین المللی بدمینتون تحت عنوان مسابقات «جام فجر» به میزبانی استان یزد برگزار خواهد شد.
جام فجر بدمینتون دارای سابقه‌ای ۳۲ ساله است که در این مرحله از دوم تا ۱۵ بهمن ماه با حضور بالغ بر ۲۰۰ ورزشکار از ۳۰ کشور جهان به میزبانی شهر میراث جهانی یزد برگزار می‌شود.
این مسابقات جایگاه خوبی در بین کشورهای دنیا دارد به طوری که دارای رنکینگ المپیک است و قطعاً می‌تواند به ارتقای سطح ورزش استان کمک کند.
با توجه به این‌که مسابقات ورزشی قهرمانی می‌تواند بهترین فضا برای نشر و آگاهی‌رسانی در ارتباط با اهمیت توجه به مسئله حفاظت محیط زیست باشد، در همین راستا پرنده «هوبره» به عنوان نماد زیست محیطی و ورزشی این مسابقات معرفی شده است.
«هوبره» پرنده‌ای زیبا و دیر آشنا با کویرها و بیابان‌های ایران است.
این پرنده بسیار آرام و بی‌سرو صدا در گویش‌های محلی کویر مرکزی ایران با نام آهوبره هم شناخته می‌شود.
«هوبره» پرنده‌ای تماشایی است که درهنگام پرواز پرهای زیبایش تلألویی از رنگ‌های سفید و قهوه‌ای دارد.
این پرنده دارای چشمانی زرد ‌رنگ و زیباست که در هنگام استتار هماهنگی کاملی با محیط اطراف خود دارد.
«هوبره» یکی از پرندگان نادر و باارزش کشور و جزو پرندگان حفاظت شده و البته در فهرست پرندگان در معرض خطر انقراض است.
انتهای پیام"
sport,"در حالی که همه منتظر تعیین جانشین یحیی گل‌محمدی در تیم پرسپولیس هستند، خبرنگار ایسنا به اطلاعاتی دست یافته است که نشان می‌دهد شاید مدیرعامل باشگاه پرسپولیس به‌زودی استعفا کند و گل‌محمدی به کارش در این تیم ادامه دهد.
به گزارش ایسنا، پس از استعفای یحیی گل‌محمدی از هدایت پرسپولیس، مدیران این باشگاه در تلاش بودند تا او را متقاعد کنند که به کارش در پرسپولیس ادامه دهد؛ اما رضا درویش، مدیرعامل پرسپولیس دیروز (یک‌شنبه) آب پاکی را روی دست هواداران ریخت و رسما از پایان کار گل‌محمدی در پرسپولیس خبر داد.
حالا خبرهای جدیدی از آینده پرسپولیس و همکاری گل‌محمدی با این تیم به گوش می‌رسد. بر اساس اطلاعاتی که خبرنگار ایسنا از منابع مطلع در باشگاه پرسپولیس به دست آورده است، احتمالا به‌زودی رضا درویش از مدیرعاملی باشگاه پرسپولیس کنار می‌رود و به جای او حسین شهریاری، عضو هیات مدیره این باشگاه به عنوان سرپرست باشگاه انتخاب خواهد شد.
اگر این تصمیم اجرایی شود، احتمالا یحیی گل‌محمدی که تا این لحظه قانونا قرارداد خود را با پرسپولیس اقاله نکرده است، در تصمیم خود تجدید نظر می‌کند و مجددا روی نیمکت پرسپولیس خواهد نشست چرا که تصمیم مدیران پرسپولیس برای کنار رفتن درویش، با هدف ماندن گل‌محمدی گرفته شده است.
انتهای پیام"
sport,"ایسنا/یزد تیم والیبال دختران چادرملو اردکان با کسب عنوان قهرمانی لیگ دسته یک زنان سال ۱۴۰۲ به لیگ برتر صعود کرد.
در آخرین روز و آخرین دیدار لیگ دسته یک زنان سال ۱۴۰۲ تیم‌های نفت امیدیه و چادرملو اردکان که با صعود به فینال حضور خود در لیگ برتر زنان سال ۱۴۰۳ قطعی کرده بودند، برای کسب مقام قهرمان به مصاف یک دیگر رفتند.
سورمه‌ای پوشان چادرملو اردکان پس از ۷۵ دقیقه جدال و با پیروزی سه بر صفر عنوان قهرمانی لیگ دسته یک زنان را به نام خود ثبت کردند.
دختران چادرملو در این مسابقه در سه دست پیاپی با امتیازهای ۲۵ بر ۱۰، ۲۵ بر ۲۰ و ۲۵ بر ۱۵ به پیروزی رسیدند و جواز حضور در لیگ برتر والیبال بانوان کشور را به دست آوردند.
با صعود چادرملو به لیگ برتر والیبال بانوان ایران استان یزد در فصل جدید این لیگ، دو نماینده یعنی هوران و چادرملو خواهد داشت.
مسابقات والیبال قهرمانی باشگاه‌های دسته یک زنان که از ۱۶ آبان با حضور ۱۶ تیم آغاز شده بود، امروز (یکشنبه ۱۷ دی) پس از برگزاری ۶۴ دیدار با قهرمانی چادرملو اردکان به پایان رسید.
رده‌بندی چهار تیم برتر لیگ دسته یک زنان سال ۱۴۰۲ به قرار زیر است:
چادرملو اردکان قهرمان
نفت امیدیه نایب قهرمان
درین البرز مقام سوم
موحم فریدونکنار رتبه چهارم
انتهای پیام"
sport,"با اعلام کنفدراسیون فوتبال آسیا، سپاهان در نقش جهان از الهلال میزبانی می‌کند.
به گزارش ایسنا، با اعلام رسمی کنفدراسیون فوتبال آسیا، سپاهان ایران در تاریخ ۱۵ فوریه (۲۶ بهمن) از الهلال عربستان در ورزشگاه نقش جهان اصفهان میزبانی خواهد کرد.
این دیدار از ساعت ۱۹:۳۰ برگزار خواهد شد.
پیش از این با رای کمیته انضباطی AFC سپاهان از میزبانی در نقش جهان محروم شده بود اما به نظر می‌رسد که موارد مورد نظر کنفدراسیون فوتبال آسیا برطرف شده تا دوباره زردپوشان اصفهانی در ورزشگاه خانگی از حریفانشان میزبانی کنند.
انتهای پیام"
sport,"مراسم رونمایی از کتاب «ناصر حجازی» نوشته مهدی یزدانی‌خرم  برگزار می‌شود.
به گزارش ایسنا، این مراسم روز جمعه، ۲۲ دی از ساعت ۱۵ تا ۱۷ در کتابسرای راوی (کتابفروشی مجتبی جباری) برگزار می‌شود.

حسن روشن، بهتاش فریبا، حسین کلانی، مهدی یزدانی‌خرم، امید رضایی، مهرداد بهلولی و مجتبی جباری سخنرانان این مراسم هستند که با حضور جمعی از بازیکنان و پیشکسوتان تیم استقلال و خانواده ناصر حجازی همراه خواهد بود.

در نوشته پشت جلد کتاب «ناصر حجازی» که با تصویرگری اسماعیل چشرخ به تازگی در نشر فیل منتشر شده، آمده است: ناصر حجازی از همان کودکی از دروغ گفتن و پذیرفتن حرف زور بیزار بود. شجاعت برایش اهمیت زیادی داشت. برای همین مقابل آدم‌هایی که می‌خواستند حق او و دیگران را پایمال کنند می‌ایستاد. او در شانزده‌سالگی در تیم دسته دومی «نادر» بازی‌های درخشانی انجام داد و از مربیان تیم درخواست کرد به او دستمزد بدهند. درخواستی که تا آن را انجام ندادند زیر بار بازی مجانی برای این تیم نرفت.

این کتاب که برای رده‌ سنی نوجوان نوشته شده تازه‌ترین جلد از مجموعه‌ «انسان‌های کوچک، آرزوهای بزرگ» است. پیش‌تر کتاب‌هایی درباره‌ «محمدرضا شجریان»، «توران میرهادی»، «مریم میرزاخانی»، «فروغ فرخزاد» و... در این مجموعه منتشر شده‌است.
کتابسرای راوی با مدیریت مجتبی جباری، کاپیتان پیشین تیم فوتبال استقلال مدتی است افتتاح شده و این اولین نشست فوتبالی این مجموعه است که  رونمایی کتابی برای نوجوانان درباره‌ ناصر حجازی را انجام خواهد داد.
حضور در این نشست برای همه آزاد است.

انتهای پیام"
sport,"ورزش ایران و جهان امروز با رخدادهای گوناگونی همراه بود که گزیده آنها در این گزارش آمده است.
به گزارش ایسنا،  ۱۱ ورزشکار ایرانی از ابتدای سال ۲۰۲۳ میلادی تا اواسط دی‌ماه سال جاری به دلیل تخلف ناشی از دوپینگ با محرومیت‌ از تمامی فعالیت‌های ورزشی در بازه‌های زمانی مشخص مواجه شده‌اند.
آمار نمونه‌گیری دوپینگ از ابتدای سال ۲۰۲۳ میلادی تا اواسط دی‌ماه سال جاری از رشته‌های مختلف ورزشی نشان می‌دهد که با نمونه‌گیری ستاد ملی مبارزه با دوپینگ (ایران نادو)، ۱۱ ورزشکار از رشته‌های مختلف اعم از کشتی پهلوانی، وزنه‌برداری، جودو، کوراش، بسکتبال، دوچرخه‌سواری و دوومیدانی با محرومیت ناشی از دوپینگ مواجه شده‌اند.
گفتند داربی در زندان برگزار شود/ حامی مالی استقلال در عراق کلاهبرداری کرد
حتی اگر سن و سال شما خیلی بالا نباشد، مردی با عینک آفتابی را روی نیمکت استقلال به خاطر خواهید آورد که سمت سرپرستی داشت و همه با لقب «عمو نصی» از او یاد می‌کردند. او این روزها در استقلال سمتی ندارد اما به عنوان بخشی از تاریخ آبی‌پوشان حرف‌های زیادی برای گفتن دارد.
داستان «عمو نصی» یکی از آن داستان‌های جالب فوتبال ایران است. داستان یک شاهینی که به یکی از نفرات مهم در تاریخ تاجی‌ها تبدیل شد.  
داستان شاهینی بر سر تاج - قسمت دوم
داستان «عمو نصی» یکی از آن داستان‌های جالب فوتبال ایران است. داستان یک شاهینی که به یکی از نفرات مهم در تاریخ تاجی‌ها تبدیل شد. نصرالله عبداللهی با آن عینک دودی که همواره به چشم داشت سال‌ها روی نیمکت استقلال نشست.
داستان شاهینی بر سر تاج - قسمت اول
داستان «عمو نصی» یکی از آن داستان‌های جالب فوتبال ایران است. داستان یک شاهینی که به یکی از نفرات مهم در تاریخ تاجی‌ها تبدیل شد. نصرالله عبداللهی با آن عینک دودی که همواره به چشم داشت سال‌ها روی نیمکت استقلال نشست.  
جلسه مخفیانه سران اینتر با نماینده طارمی
بر اساس ادعای یک رسانه ایتالیایی، مدیران اینتر جلسه‌ای با نماینده مهدی طارمی برای جذب این بازیکن داشته‌اند.
به گزارش ایسنا، باشگاه اینتر از پنجره نقل و انتقالاتی تابستانی به دنبال جذب مهدی طارمی، ستاره ایرانی پورتو، بود اما این انتقال در نهایت عملی نشد.
حالا با توجه به اینکه مهدی طارمی قصدی برای تمدید قراردادش با پورتو ندارد، باشگاه اینتر به دنبال جذب رایگان این بازیکن پس از پایان قراردادش در انتهای فصل ۲۰۲۴-۲۰۲۳ است.
اعلام سه رای انضباطی/ هاشمی نسب محروم شد
کمیته انضباطی آرای خود را درباره سه پرونده مطروحه صادر کرد.
دیدار دو تیم سپاهان و آلومینیوم اراک در تاریخ ۳ دی ماه برگزار شد و از سوی باشگاه سپاهان تخلفاتی مبنی بر سوءرفتار تیمی صورت گرفت و این باشگاه به پرداخت مبلغ ۲۰۰ میلیون ریال جریمه نقدی محکوم شد. همچنین هوگو میگوئل پریرا، مربی سپاهان به دلیل بد رفتاری در قبام مقام رسمی مسابقه (داور) به پرداخت مبلغ ۵۰۰ میلیون ریال جریمه نقدی و یک جلسه محرومیت که به مدت شش ماه تعلیق می‌گردد، محکوم شد.
رسمی/ میزبانی سپاهان از الهلال در نقش جهان
با اعلام کنفدراسیون فوتبال آسیا، سپاهان در نقش جهان از الهلال میزبانی می‌کند.
با اعلام رسمی کنفدراسیون فوتبال آسیا، سپاهان ایران در تاریخ ۱۵ فوریه (۲۶ بهمن) از الهلال عربستان در ورزشگاه نقش جهان اصفهان میزبانی خواهد کرد. این دیدار از ساعت ۱۹:۳۰ برگزار خواهد شد.
جای کدام بازیکن در لیست تیم ملی فوتبال خالی است؟
ایسنا در یک نظرسنجی‌ از مخاطبان خود خواست نظرشان را درباره لیست تیم ملی فوتبال ایران برای مسابقات جام ملت‌های آسیا را اعلام کنند.
پس از اعلام فهرست بازیکنان تیم ملی فوتبال ایران جهت اعزام به مسابقات جام ملت‌های آسیا ۲۰۲۴، خبرگزاری دانشجویان ایران در یک نظرسنجی از مخاطبان خود خواست که نظرشان را درباره بازیکنان منتخب امیر قلعه‌نویی اعلام کنند.
رحمان عموزاد به المپیک‌ پاریس رسید/ صعود ابوذری به فینال تورنمنت زاگرب
در دیدار حساس انتخابی وزن ۶۵ کیلوگرم تیم ملی کشتی آزاد در تورنمنت کرواسی، ‌ رحمان عموزاد، دارنده مدال طلای جهان مقابل ابراهیم‌زاده به برتری قاطع رسید تا گزینه اصلی حضور در المپیک پاریس شود.
در ادامه رقابت‌های روز نخست کشتی آزاد تورنمنت رنکینگ در زاگرب کرواسی، در وزن ۶۵ کیلوگرم که ۲۱ کشتی‌گیر حضور دارند، رحمان عموزاد در دور نخست مقابل عبداله توپراک از ترکیه با نتیجه ۱۲ بر ۴ به برتری رسید. وی در دور بعد نیز برابر شائو هوا یوان از چین در فاصله ۳۶ ثانیه مانده به پایان با امتیاز عالی ۱۰ بر صفر به برتری رسید و راهی یک چهارم نهایی شد. عموزاد در این مرحله نیز استریباس از آرژانتین را ۱۰ بر صفر برد و راهی نیمه نهایی شد.
انتهای پیام"
sport,"اسامی هفت دختر وزنه‌بردار از ایران در لیست نهایی قهرمانی آسیا ۲۰۲۴ قرار دارد.
به گزارش ایسنا، مسابقات وزنه برداری قهرمانی آسیا ۲۰۲۴ از ۱۴ بهمن در ازبکستان آغاز می شود. این مسابقات گزینشی المپیک پاریس است و برای برخی ملی‌پوشان که هنوز موفق به ثبت رکورد بالا و گرفتن سهمیه المپیک پاریس نشده‌اند، رویداد مهمی است.
با توجه به پایان یافتن زمان ارسال لیست نهایی، اسامی هفت دختر وزنه‌بردار برای حضور در این مسابقات رد شده است.
جلسه کمیته فنی فدراسیون سه شنبه هفته جاری برگزار می‌شود و در این جلسه سیاست فدراسیون برای اعزام نفرات مشخص خواهد شد که قرار است تیم  زنان و مردان ایران با چه تعداد نفر اعزام شوند.
الهام حسینی، ریحانه کریمی، فاطمه کشاورز، کیژان مقصودی، الهه رزاقی، غزل حسینی و آلمان حسینی نفراتی هستند که نامشان ارسال شده است.
با توجه به اینکه قهرمانی آسیا گزینشی المپیک پاریس است، الهام حسینی، ریحانه کریمی و فاطمه کشاورز که به دنبال سهمیه المپیک هستند، حتما باید در این مسابقات شرکت کنند.
 در دسته ۷۱ کیلوگرم رنکینگ المپیک، ریحانه کریمی سی و هفتم و در دسته ۸۱ کیلوگرم، الهام حسینی هجدهم هستند.
انتهای پیام"
sport,"سرمربی سابق کروات پرسپولیس ابراز علاقه کرد که مجددا روی نیمکت این تیم بنشیند.
به گزارش ایسنا، بعد از جدایی یحیی گل‌محمدی از پرسپولیس، مدیران این باشگاه مذاکراتی برای انتخاب گزینه جانشین او انجام دادند و از این رو عضو هیات مدیره باشگاه پرسپولیس مذاکراتی را با برانکو ایوانکوویچ انجام داد که این مذاکرات مثبت ارزیابی شده است.
بر اساس اعلام رضا درویش، برانکو ابراز تمایل کرده که به پرسپولیس برگردد اما از این باشگاه خواسته تا روز چهارشنبه فرصت دهد تا با خانواده خود صحبت کند و پاسخ قطعی بدهد.
انتهای پیام"
