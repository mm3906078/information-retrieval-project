Class,Text
economy,"به گزارش همشهری آنلاین، در معاملات امروز شنبه ۱۴ بهمن ۱۴۰۲ مرکز مبادله ارز و طلای ایران، هر اسکناس دلار آمریکا با ثبات نسبت به روز کاری قبل به ۴۲ هزار و ۹۲۱ تومان و نرخ حواله دلار هم به‌نرخ ۳۹ هزار و ۵۲۱ تومان معامله می‌شود.
قیمت هر اسکناس یورو در مرکز مبادله ایران نیز با کاهش نسبت به روز کاری قبل به ۴۶ هزار و ۲۹۲ تومان و نرخ حواله یورو نیز به ۴۲ هزار و ۶۲۵ تومان رسیده است.
از سوی دیگر، اسکناس درهم امارات نیز با ثبات قیمت نسبت به روز کاری گذشته ۱۱ هزار و ۶۸۷ تومان ارزش‌گذاری شده و نرخ حواله درهم نیز ۱۰ هزار و ۷۶۱ تومان است.
ثبات در بازار ارز، یک تجربه یک‌ساله | پیش بینی کاهش دوباره قیمت دلار"
economy,"به گزارش همشهری آنلاین، اواخر دی‌ماه بود که مدیرعامل اتحادیه سراسری مرغداران گوشتی عنوان کرد قیمت مرغ گرم باید حدود ۸۵ تا ۸۶ هزار تومان باشد. علی ابراهیمی با بیان اینکه قیمت ۷۸ هزار تومانی مرغ به تولید آسیب می‌زند و تولیدکننده نمی‌تواند دوام بیاورد، گفت: قیمت مرغ زنده درب مرغداری باید حدود ۶۴ هزار تومان باشد که با این حساب قیمت مرغ گرم ۸۵ هزار تومان می‌شود.
این صحبت‌ها در حالی است که روز گذشته، رئیس جهاد کشاورزی استان تهران در نشست خبری عنوان کرد: قیمت هر کیلوگرم مرغ زنده درب واحدهای تولیدی بین ۵۷ تا ۵۸ هزار تومان است. جبرئیل برادری عنوان کرد: بر این اساس، گوشت مرغ باید به طور متوسط بین ۷۸ تا ۸۵ هزار تومان به دست مصرف‌کنندگان برسد.
بیشتر بخوانید:
قیمت گوشت مرغ اعلام شد | خبر مهم جهاد کشاورزی برای تامین کالاهای اساسی شب عید
رصد بازار نشان می‌دهد در حال حاضر هر کیلوگرم مرغ گرم در مغازه‌های مرکز تهران با قیمت ۸۸ تا ۹۰ هزار تومان به فروش می‌رود. همچنین، هر کیلو ران مرغ پاک نشده به طور متوسط ۸۹ هزار تومان، هر کیلو سینه مرغ بین ۱۸۵ تا ۱۹۹ هزار تومان و هر کیلو فیله مرغ بین ۲۰۵ تا ۲۲۰ هزار تومان است.
البته قیمت مرغ در میادین میوه و تره‌بار ارزان‌تر از مغازه‌های سطح شهر است. طبق نرخنامه سازمان میادین، در حال حاضر هر کیلو مرغ کامل تازه ۷۶ هزار و ۵۰۰ تومان است.
در جدول زیر، قیمت انواع گوشت مرغ قطعه‌بندی و بسته‌بندی در میادین میوه و تره‌بار آمده است.
نوع محصول
قیمت هر کیلوگرم (تومان)
ران بدون پوست و دنبالچه
۱۱۴.۰۰۰
مغز ران بدون پوست و استخوان
۱۱۹.۳۰۰
ساق مرغ بدون پوست و سر ساق
۱۲۷.۴۰۰
سینه با استخوان بدون پوست
۱۲۷.۰۰۰
سینه بدون استخوان (شنیتسل)
۱۶۲.۰۰۰
ران و سینه بدون پوست
۱۲۰.۰۰۰
فیله مرغ
۱۸۲.۰۰۰
بال کبابی ساده
۹۸.۵۰۰
مخلوط بال و بازو کبابی ساده
۹۴.۰۰۰"
economy,"به گزارش همشهری آنلاین، عضو کارگری شورایعالی کار گفت: در متن صورتجلسه‌ کمیته‌ مزد آمده که اعضا با تصویب مزد ملی، به همان روال سابق، موافقت کردند و قرار شد تحقیقات در خصوص مزد منطقه‌ای ادامه داشته باشد.
در حالی سه جلسه درباره مزد منطقه ای برگزار شد که در طول این مدت نمایندگان کارگری مخالف جدی بحث مزد منطقه ای بودند چرا که اعتقاد داشتند، شرایط برای اجرای مزد منطقه ای فراهم نیست.
اصغر آهنی ها، نماینده کارفرمایان در شورای عالی کار به عنوان موافق اجرای مزد منطقه ای گفت: تعیین حداقل حقوق منطقه ای کارگران یک تکلیف قانونی است که در بیست سال اخیر مغفول ماند و به آن توجه نشد. قانون کار بر دو موضوع مزد برای مناطق مختلف و مزد برای صنایع مختلف تاکید دارد و تعیین حداقل حقوق منطقه ای، بجای حداقل حقوق یکسان برای همه، براساس این قانون مطرح شده است.
تاجیک، عضو کمیته دستمزد و نماینده کارگران در شورای عالی کار افزود: هیچ کس با اجرای درست ماده۴۱ مخالف نیست اما نمی توان نظاره گر باشیم که فقط قسمتی از قانون اجرا شود. تبصره ۲ ماده ۴۱ قانون کار به صراحت بیان می کند که حداقل دستمزد باید به اندازه ای باشد که پوشش هزینه های زندگی کارگران را بدهد. ۳۳سال دنبال این بودیم که مزد براساس معیشت باشد اما هنوز موفق نشدیم. اول باید حداقل دستمزد مشخص شود بعد کشور منطقه بندی شود.
وی بیان کرد: در سال ۱۴۰۲ عدد هفت میلیون و۳۰۰ هزارتومان برای کار یک ماه کارگری که روزی هشت ساعت و هفته ای ۴۶ساعت کار می کند پس از پرداخت حق بیمه، حدوداً به عدد شش میلیون هشتصد هزارتومان می رسیم که تقسیم بر سی (تعداد روز یک ماه) می شود ۲۲۶ هزار تومان و تقسیم بر ۳.۳ (میانگین تعداد نفرات یک خانواده) کنیم می شود ۶۸ هزارتومان. یعنی بابت هزینه های هر نفر در یکماه ۶۸ هزار تومان حقوق داده می شود.!
خبر مهم برای کارگران ؛ شیوه تعیین دستمزد تغییر می‌ کند؟
محسن باقری، عضو کارگری شورایعالی کار درباره جزئیات جلسه کمیته مزد در گفت وگویی بیان کرده است: جلسه‌ی کمیته‌ی مزد با موضوع مزد منطقه‌ای برگزار و نظرات اعضا جمع‌بندی شد. در نهایت صورت‌جلسه‌ای تنظیم و قرار شد جزئیات به شورایعالی کار برای تصمیم‌گیری ارجاع شود.
باقری گفت: در متن صورتجلسه آمده که اعضا با تصویب مزد ملی، به همان روال سابق، موافقت کردند و قرار شد تحقیقات در خصوص مزد منطقه‌ای ادامه داشته باشد.
عضو کارگری شورایعالی کار افزود:درخواست کارگران اجرای مزد مطابق با دو مولفه سبد معیشت و نرخ تورم است که سبب می شود دستمزد نتواند هزینه‌های زندگی را پوشش دهد و این وضعیت به معیشت کارگران آسیب وارد کرده است."
economy,"به گزارش همشهری آنلاین، شاخص کل بورس تهران در پایان معاملات امروز شنبه ۱۴ بهمن با ۳ هزار و ۸۱۲ واحد افزایش، به ۲ میلیون و ۱۱۱ هزار و ۸۴ واحد رسید.
شاخص هم وزن ۴ هزار و ۸۸۲ واحد افزایش یافت و به ۷۳۷ هزار و ۵۲۹ واحد رسید. نمادهای «فخوز، شپنا، خساپا و خودرو» بیشترین تاثیر مثبت و نمادهای «تاپیکو، کگل و پارسان» بیشترین تاثیر منفی را بر شاخص بورس داشتند.
افزایش نرخ سود بانکی تا ۳۰درصد بر بورس چه تاثیری بر بورس دارد؟
شاخص فرابورس هم در پایان معاملات امروز با ۱۶۱ واحد افزایش به ۲۵ هزار و ۵۷۸ واحد رسید. نمادهای «وسپهر، وهور، هرمز، خاور، وگردش و انتخاب» بیشترین تاثیر مثبت را بر شاخص فرابورس داشتند."
economy,"به گزارش همشهری آنلاین، نادر بذرافشان با اشاره به کاهش نرخ ارز در بازار گفت: با توجه به کاهش اندک نرخ ارز در آخرین روز معاملاتی هفته قیمت طلا و سکه نیز کاهشی شد؛ اما وضعیت رکود در بازار همچنان پابرجاست و تقاضا تغییری نکرده است.
وی افزود: کاهش حباب سکه بستگی به تقاضا دارد و چون تقاضا کمتر شده اندکی نیز از حباب سکه تخلیه شده است.
رییس اتحایه طلا و جواهر تهران در پیش بینی از وضعیت بازار طلا در هفته آینده نیز به اقتصاد آنلاین گفت: به نظر می رسد اوایل هفته نوسان چشمگیری در بازار شاهد نباشیم ممکن است در نهایت قیمت‌ها نوسان یک تا سه درصدی داشته باشند. احتمال کاهش قیمت‌ها کم است ممکن است با روند انس جهانی قیمت طلا و سکه نیز افزایش یابد.
همچنین بذرافشان از آغاز به کار کارگروه تخصصی طلا، جواهر، نقره و سکه در اتاق اصناف خبر داد و اظهار کرد: به درخواست ریاست اتاق اصناف با توجه به اینکه حوزه طلا شرایط خاصی دارد و برای پیگیری مباحث حقوقی، اجرای سامانه جامع تجارت و مسائل و مشکلات چرخه تولید و توزیع طلا این کارگروه راه‌اندازی شد.
خبر مهم از بازار طلا و سکه | بازار به کدام سمت می رود؟
بنابر اعلام اتاق نادر بذرافشان رئیس اتحادیه صنف طلا و جواهر تهران، شربیانی رئیس اتحادیه طلا و جواهر تبریز، نیکخواه رئیس اتحادیه طلا و جواهر اصفهان، نوری‌زاده رئیس اتحادیه طلا و جواهر یزد و معلمی رئیس اتحادیه طلا و جواهر ساری را به عنوان اعضای اصلی هیات رییسه کارگروه و آقایان زرین‌مهر و پورتوکل به عنوان اعضای علی البدل انتخاب شدند."
economy,"به گزارش همشهری آنلاین، به منظور انجام ثبت نام اولیه و انتخاب خودروهای وارداتی قابل عرضه توسط شرکت‌های واردکننده خودرو، سامانه به نشانی janbazan.saleauto.ir ثبت نام برای جانبازان ۷۰ درصد از روز چهارشنبه ۱۴۰۲/۱۱/۰۴ تا امروز سه شنبه ۱۴۰۲/۱۱/۱۰ در دسترس است تا متقاضیان نسبت به ثبت نام اقدام کنند.
۲. در مرحله اول برای جانبازان مشمول از طریق ارسال پیامک اطلاع‌رسانی می‌شود.
۳.ثبت‌نام جانبازان در سه سطح جانبازی شامل جانبازان ۷۰ درصد ویژه با سقف ارزش‌ خودروی وارداتی تا ۳۵ هزار یورو و سایر جانبازان ۷۰ درصد با سقف ارزش ۳۰ هزار یورو و جانبازان ۵۰ الی ۶۹ درصد با سقف ارزش ۲۵ هزار یورو به ترتیب از تاریخ چهارم تا پنجم برای سطح یک و از تاریخ ششم تا هفتم برای سطح دو و از تاریخ هشتم تا دهم بهمن‌ماه برای مشمولین سطح سه انجام می‌شود.
جزئیات و نحوه ثبت نام برای دریافت خودروی وارداتی
۴. ویرایش ثبت نام و انتخاب خودروهای وارداتی در سامانه به مدت سه روز برای جانبازان مشمول فعال خواهد شد.
۵. بدیهی است انجام ثبت نام اولیه و انتخاب خودرو در سامانه به منزله واردات قطعی نبوده و مراحل بعدی از طریق مراجع ذی صلاح اطلاع‌رسانی خواهد شد.
۶. آدرس سایت جهت انجام مرحله مقدماتی ثبت‌نام به شرح ذیل اعلام می‌شود. Janbazan.saleauto.ir
۷.جانبازان الزاما در زمان بندی تعیین شده مجاز به ثبت نام در سامانه هستند.
شایان ذکر است در صورتی که جانبازی بعد از ۰۲/ ۱۰/ ۱۳۹۱ (لازم الاجرا شدن قانون جامع خدمات رسانی ایثارگران) به هر نحوی از تسهیلات موضوع ماده ۴۵ (خودرو داخلی و یا خارجی) بهرمند شده باشد مشمول واردات خودرو نخواهد بود.
همچنین چنانچه در طی فرآیند ثبت نام و انتخاب خودرو مشخص شود جانباز مشمول از تسهیلات ماده ۴۵ استفاده کرده باشد از لیست معرفی شده حذف خواهد شد."
economy,"به گزارش همشهری آنلاین، تمامی امورات مربوط به دریافت ارز دانشجویی به صورت الکترونیکی است و نیازی به مراجعه حضوری نیست.
مبلغ این ارز خدماتی ۱۳ هزار یورو (یا معادل آن به سایر ارزها) برای شهریه است که سالانه در وجه موسسه یا دانشگاه مورد نظر واریز می‌شود.هزینه‌های اقامت هم ماهیانه حداکثر ۱۵۰۰ یورو (یا معادل آن به سایر ارزها) است و برای هر عضو خانواده هم (همسر و فرزد) ماهیانه حداکثر ۵۰۰ یورو یا معادل آن پرداخت خواهد شد.
این ارز فقط به متقاضیان دوره ارشد و دکترا تعلق می‌گیرد و حداکثر مدت پرداخت آن برای مقطع کارشناسی ارشد ۳۶ ماه (۶ ترم) و مقطع دکترا ۶۰ ماه (۱۰ ترم) است. به علاوه دانشجوها می‌توانند سالانه به مدت ۳ ماه در ایران اقامت داشته باشند و اگر فردی بیش از این مدت در کشور حضور داشته باشه باید ارز دریافتی را بازگرداند.
دانشجویان متقاضی دریافت ارز در دانشگاه‌های تحت نظارت وزارت علوم، تحقیقات و فناوری باید به سامانه سجاد به آدرس portal.saorg.ir مراجعه و ضمن تشکیل پرونده، مدرک لغو تعهد آموزش رایگان در ایران را در سایت بارگزاری کنند. به عنوان نمونه اگر برای مقطع دکترا به خارج از کشور اقدام کرده اید و کارشناسی ارشد را در ایران خوانده‌اید، باید دانشنامه مدرک ارشد یا لغو تعهد آموزش رایگان را در سایت بارگذاری کنید.
دانشجویان متقاضی دریافت ارز در دانشگاه‌های تحت نظارت وزارت بهداشت، درمان و آموزش پزشکی هم باید به «سامانه موحد» به آدرس mohed.behdasht.gov.ir مراجعه و ثبت نام کرده و تشکیل پرونده دهند.
در نهایت پس از تایید شدن مدارک، کد مرکز مبادله ایران برای متقاضی پیامک می‌شود و می‌تواند برای دریافت ارز به یکی از شعب منتخب بانک ملی که فهرست آن در سایت این بانک مشخص شده است مراجعه کند.
حمله سه‌جانبه به بازار ارز | عرضه ارز سه ماهه پایان سال شتاب می گیرد؟
همچنین دانشجویان باید گواهی اشتغال به تحصیل خود را در سامانه میخک وزارت امور خارجه بارگذاری کنند. دقت کنید که این گواهی باید با سربرگ رسمی و مهر دانشگاه باشد و در آن مواردی مثل مقطع تحصیلی، رشته تحصیلی، تمام وقت بودن دوره تحصیل و بازه زمانی تحصیلی ذکر شود، زیرا این ارز فقط به دانشجویانی تعلق می‌گیرد که تحصیل شان به صورت حضوری و تمام وقت بوده و به دوره‌های غیر حضوری، پاره وقت و مجازی سهمیه ارزی تعلق نمی‌گیرد.
ضمنا در این گواهی باید به دریافت یا عدم دریافت هرگونه کمک هزینه تحصیلی اعم از مقرری و شهریه نیز اشاره شود، چون به افرادی که دارای بورس کامل هستند یا به عبارت دیگر کمک هزینه تحصیلی در یافت می‌کنند ارز تعلق نمی‌گیرد.
مسافرت بدون دلار! | تغییر بزرگ در سفرهای خارجی
همچنین ارائه ویزا دانشجویی هم الزامی است. دانشگاه محل تحصیل نیز باید مورد تایید وزارت علوم یا بهداشت باشد در غیر این صورت ارز پرداخت نمی‌شود. برای مشاهده لیست دانشگاه‌های مورد تایید هم می‌توانید به سایت دو وزارت‌خانه مراجعه کنید.
قابل ذکر است که به دوره‌های زبان، کالج، پیش نیاز و به طور کلی دوره‌های قبل از ورود به مقطع تحصیلی اصلی ارز تعلق نمی‌گیرد."
economy,"به گزارش همشهری آنلاین، امروزه موبایل در برندهای مختلف اعم از آیفون، سامسونگ، هواوی، شیائومی، نوکیا، ال جی، جی پلاس، تی سی ال و آنر در بازار ایران موجود است که قیمت‌های مختلفی دارند.
در حال حاضر، گران‌ترین موبایل‌های موجود در بازار، از برند آیفون و موبایل‌های پرچمدار سامسونگ است. قیمت موبایل اپل مدل آیفون ۱۳ پرومکس نات اکتیو با ظرفیت یک ترابایت و رم ۶ گیگابایت بالای ۹۰ میلیون تومان و گوشی پرچمدار سامسونگ مدلGalaxy s۲۴ ultra با ظرفیت ۲۵۶ گیگابایت و رم ۱۲ گیگابایت به بالای ۷۰ میلیون تومان می‌رسد.
با وجود قیمت‌های بالای بسیاری از موبایل‌ها، گوشی‌های با قیمت‌ مناسب هم در بازار موجود است. نکته اینکه در میان آنها برندهای معروفی مانند سامسونگ هم وجود دارد. در جدول زیر، ما اقتصادی‌ترین گوشی‌های موجود در بازار را که قیمت آنها در محدوده ۵ میلیون تومان و پایین‌تر از آن است و ارزش خرید دارند، آورده‌ایم."
economy,"به گزارش همشهری آنلاین، امروز سه‌شنبه ۱۰بهمن تا لحظه تنظیم این خبر بر اساس نرخ اعلامی اتحادیه صنف فروشندگان و سازندگان طلا، جواهر، نقره و سکه تهران، قیمت طلای ۱۸ عیار هر گرم ۲ میلیون و ۹۷۹ هزار تومان، قیمت سکه تمام‌بهار آزادی طرح قدیم ۳۱ میلیون و ۵۰۰ هزار تومان، قیمت سکه تمام‌بهار آزادی طرح جدید نیز ۳۴ میلیون و ۵۵۰ هزار تومان است.
قیمت نیم‌سکه بهار آزادی ۱۹ میلیون و ۲۵۰ هزار تومان، ربع سکه بهار آزادی ۱۲ میلیون و ۲۵۰ هزار تومان و سکه یک‌ گرمی ۶ میلیون و ۳۰۰ هزار تومان تعیین شده است.
قیمت هر گرم طلا برای خریدار چقدر تمام می شود؟ | همه هزینه‌ هایی که به قیمت طلا اضافه می‌ شوند
محصول نرخ (تومان)
سکه تمام طرح جدید ۳۴ میلیون و ۵۵۰ هزار
سکه تمام طرح قدیم ۳۱ میلیون و ۵۰۰ هزار
نیم سکه بهار آزادی ۱۹ میلیون و ۲۵۰ هزار
ربع سکه بهار آزادی ۱۲ میلیون و ۲۵۰ هزار
سکه یک گرمی ۶ میلیون و ۳۰۰ هزار
طلای ۱۸ عیار ۲ میلیون و ۹۷۹ هزار
شرایط جدید خرید خرد و عمده شمش طلا | حداقل و حداکثر حجم خرید و محل تحویل مشخص شد"
economy,"به گزارش همشهری آنلاین، امروز یکشنبه ۱۵ بهمن تا لحظه تنظیم این خبر بر اساس نرخ اعلامی اتحادیه صنف فروشندگان و سازندگان طلا، جواهر، نقره و سکه تهران، قیمت طلای ۱۸ عیار هر گرم ۲ میلیون و ۷۷۴ هزار تومان، قیمت سکه تمام‌بهار آزادی طرح قدیم ۲۹ میلیون و ۸۰۰ تومان، قیمت سکه تمام‌بهار آزادی طرح جدید نیز ۳۱ میلیون و ۹۵۰ هزار تومان است.
قیمت نیم‌سکه بهار آزادی ۱۸ میلیون و ۵۰ هزار تومان، ربع سکه بهار آزادی ۱۱ میلیون و ۵۰ هزار تومان و سکه یک‌ گرمی ۵ میلیون و ۸۰۰ هزار تومان تعیین شده است.
محصول نرخ (تومان)
سکه تمام طرح جدید ۳۱ میلیون و ۹۵۰ هزار
سکه تمام طرح قدیم ۲۹ میلیون و ۸۰۰ هزار
نیم سکه بهار آزادی ۱۸ میلیون و ۵۰ هزار
ربع سکه بهار آزادی ۱۱ میلیون و ۵۰ هزار
سکه یک گرمی ۵ میلیون و ۸۰۰ هزار
طلای ۱۸ عیار ۲ میلیون و ۷۷۴ هزار
با زبان زرگری آشنا شوید؛ از مظنه و مثقال و اجرت و عیار تا انس و سوت و انگ طلا"
economy,"به گزارش همشهری آنلاین، طبق گزارش مرکز آمار، منطقه ۱۹ تهران که محلاتی مانند خانی‌آباد، عبدل‌آباد، نازی‌آباد و نعمت‌آباد را شامل می‌شود، با متوسط قیمت ۴۰ میلیون و ۸۳۹ هزار تومان کمترین قیمت مسکن را در بین مناطق ۲۲ گانه شهر تهران دارد. به‌طوری‌که با یک میلیارد تومان می‌توان در محلاتی مانند مرتضی‌گرد یک واحد ۵۰ متری نوساز دارای آب، گاز و برق و امکاناتی مانند آسانسور، انباری و پارکینگ خرید. اگر هم پول شما کمتر از یک میلیارد تومان باشد باز می‌توان در این منطقه خانه خرید. برای مثال، قیمت یک آپارتمان ۵۷ متری یک خواب که سال ساخت آن ۱۳۹۹ است، ۸۵۰ میلیون تومان است. البته این واحد آپارتمانی امکاناتی مانند آسانسور، پارکینگ و انباری ندارد.
اما با وجود قیمت مناسب آپارتمان‌ها در محدوده جنوب تهران، بازار خرید و فروش در این محدوده کساد است. منطقه ۱۹ به رغم اینکه کمترین قیمت‌ها را در بازار مسکن در آذرماه ثبت کرده است کم‌رونق‌ترین معاملات را در بازار مسکن شهر تهران دارد. طبق گزارش مرکز آمار، تعداد معاملات مسکن در این منطقه در آذرماه امسال ۵۱ معامله بوده که کمترین میزان معاملات در بازار مسکن شهر تهران است.
بیشتر بخوانید:
خط و نشان برای خانه های پردیس | تکلیف خانه های خالی چه می شود؟
ساخت شهرک‌های مسکونی در ۳ نقطه تهران | این زمین ها در کجای تهران قرار دارند؟
رکود در بازار خرید و فروش در محدوده جنوب تهران این روزها عمیق‌تر هم شده است و مشاوران املاک می‌گویند بازار کاملا تعطیل است. یک مشاور املاک در منطقه عبدل‌آباد در این باره به همشهری می‌گوید: بازار خرید و فروش امسال رونق چندانی نداشت تا یک ماه پیش که وضعیت معاملات خوب شد. او توضیح می‌دهد: امسال خیلی‌ از خریداران مسکن منتظر کاهش قیمت‌ها بودند اما زمانی که دیدند قیمت‌ها پایین نمی‌آید، تصمیم گرفتند بیشتر از این منتظر نباشند و در آستانه عید خرید خود را انجام دهند، برای همین هم بازار معاملات ما یک ماه پیش خوب بود اما الان دوباره بازار خوابیده است. این مشاور املاک با اشاره به نوسانات اخیر نرخ دلار عنوان می‌کند: با افزایش اخیر قیمت دلار، مالکان دست نگه داشته و فعلا خانه خود را نمی‌فروشند. به طوری که مالکی که قبل از این خانه خود را متری ۲۰ میلیون تومان می‌فروخت الان از ترس اینکه قیمت‌ها بالاتر برود و ضرر کند، ۲۵ میلیون تومان هم نمی‌فروشد که احتمالا این وضعیت با متعادل شدن بازار ارز که اکنون شاهد کاهش قیمت ها در آن هستیم، از بین برود.
در جدول زیر، ما قیمت خانه‌های ۵۰ تا ۸۰ متر نوساز (۵ سال ساخت و کمتر) فول امکانات را در محدوده جنوب تهران آورده‌ایم."
economy,"به گزارش همشهری آنلاین، بانک مرکزی دو روز قبل دستورالعمل انتشار گواهی سپرده خاص با نرخ سود علی‌الحساب بانکی ۳۰ درصد سالانه (پرداخت سود ماهانه) را با هدف تأمین سرمایه در گردش واحدهای تولید به شبکه بانکی ابلاغ کرد.
بانک‌ها مجازند از امروز چهارشنبه ۱۱ بهمن‌ماه ۱۴۰۲ به‌مدت ۷ روز کاری اقدام به عرضه این اوراق کنند.
بر اساس دستورالعمل انتشار گواهی سپرده خاص که به شبکه بانکی ابلاغ شده است بانک‌ها می‌توانند برای تأمین سرمایه در گردش طرح‌های با بازدهی بالا اقدام به انتشار این اوراق کنند و در پایان دوره مشارکت، سود قطعی نیز علاوه بر سود علی‌الحساب ۳۰درصدی به خریداران این گواهی سپرده در شعب بانک‌ها پرداخت می‌شود.
ویژگی بارز این گواهی سپرده آن است که امکان بازخرید قبل از سررسید در شعب بانک‌ها امکان‌پذیر است. با اجرای این طرح، مشارکت مردمی در تأمین مالی طرح‌های تولیدی کشور فراهم می‌شود.
مصوبه مهم سازمان بورس درباره تخفیف کارمزد معاملات سهام | سقف نرخ کارمزد چگونه محاسبه می شود؟
دارندگان این گواهی می‌توانند از آن به‌عنوان وثیقه جهت دریافت تسهیلات بانکی استفاده کنند.
بانک مرکزی با هدف تأمین مالی سرمایه در گردش طرح‌های اقتصادی با بازدهی مناسب مبلغ ۲۰۰ هزار میلیارد تومان سهمیه به کلیه بانک‌های کشور جهت انتشار گواهی سپرده خاص صادر نمود.
همچنین در راستای تأمین مالی پروژه‌های پیشران و مولد با بازدهی بالا نیز مبلغ ۸۰ هزار میلیارد تومان مجوز صدور این گواهی به بانک‌های منتخب داده شد."
economy,"به گزارش همشهری آنلاین، در راستای ایجاد امکان ثبت نام متقاضیان و با توجه به برنامه افزایش تولید خودرو به اطلاع مشتریان و نمایندگی های مجاز گروه خودروسازی سایپا می رساند، شرایط پیش فروش محصولات شرکت سایپا در دهه فجر ۱۴۰۲ به شرح جدول ذیل اجرا خواهد شد.
این طرح از ساعت ۱۰ صبح روز پنجشنبه مورخ ۱۲ بهمن ماه ۱۴۰۲ فعال خواهد شد.
جزئیات فروش و شرایط ثبت نام
۱. محدودیت کد ملی برای ثبت نام ها اعمال خواهد شد (هر کد ملی فقط مجاز به ثبت نام یک دستگاه خودرو است).
۲. حداقل سن متقاضیان خرید خودرو ۱۸ سال و ملزم به ارائه گواهینامه خودرو حداقل پایه سوم هستند.
۳. امکان ثبت نام برای متقاضیان دارای پلاک فعال انتظامی (نصب بر روی خودرو) میسر نیست.
۴. متقاضی طی ۴۸ ماه گذشته نزد شرکت های سایپا و ایران خودرو و طی ۲۴ ماه گذشته از سایر خودروسازان ثبت نام و صدور فاکتور خودرو نداشته باشد.
قیمت جدید کوییک اعلام شد | فراخوان تکمیل وجه برای متقاضیان و زمان تحویل"
economy,"به گزارش همشهری آنلاین به نقل از ایسنا جعفر قادری - اقتصاددان درباره افزایش قیمت دلار بیان کرد: با رخدادهای سیاسی شاهد افزایش قیمت دلار هستیم و تعدادی از افراد با ایجاد جوسازی‌هایی به دنبال سفته بازی و دلالی هستند؛ به همین دلیل هم هم‌زمان با تنش و شوک‌های سیاسی انگیزه برای سفته بازی و دلالی هم افزایش پیدا می‌کند.
وی با اشاره به این موضوع که اقدامات بانک مرکزی مانند ایجاد مرکز مبادله ارز و طلای ایران، الزام به افتتاح حساب ارزی، اجرای سیاست تثبیت، گسترش دیپلماسی ارزی و در نهایت آزادسازی منابع ارزی از جمله اقدامات بانک مرکزی طی یک سال گذشته است، گفت: اگر این اقدامات صورت نمی‌گرفت ممکن بود نرخ ارز با توجه به تحولات خاورمیانه جهش چشمگیری داشته باشد؛ البته این اقدامات باید تکمیل شود و برنامه‌های متعدد دیگری برای کنترل نرخ ارز در دستور کار بانک مرکزی قرار بگیرد.
قادری با بیان اینکه بانک مرکزی باید در کنار سایر اقدامات خود به سراغ تسهیل در صادرات و ورود به بازارهای بین المللی برود، تاکید کرد: کمک به صادرکنندگان می‌تواند به افزایش منابع ارزی کمک کند و همچنین با کنترل بیشتر بازارهای قاچاق توسط دولت و بانک مرکزی امکان ریزشی شدن نرخ ارز وجود دارد.
نماینده مردم شیراز در پایان بیان کرد: نگهداری دلار در کانالی مشخص اقدامی سخت است و بانک مرکزی باید ذخایر کافی داشته باشد که با توجه به افزایش فروش نفت و آزادسازی منابع ارزی امکان مدیریت بازار ارز وجود دارد؛ بنابراین بازگشت نرخ ارز به کانال قبلی خود و تثبیت در دامنه‌ای محدود امکان پذیر است."
economy,"به گزارش همشهری آنلاین، رئیس اتحادیه تولیدکنندگان و صادرکنندگان طلا،‌ جواهر، نقره و سنگ‌های قیمتی ایران در نشست خبری برگزاری پانزدهمین نمایشگاه بین‌المللی طلا، جواهر، سنگ‌های قیمتی و صنایع وابسته، ‌ایران را جزو ۷کشور تولیدکننده مصنوعات طلا عنوان کرد و گفت: این ۷ کشور شامل ایتالیا،‌ هند، ترکیه، هنک کنگ، ‌کره‌جنوبی، ‌تایلند و ایران هستند.
سید حجت شفائی ادامه داد: ایران همچنین جزو ۱۰ کشور مصرف کننده مصنوعات طلا محسوب می‌شود. ضمن اینکه دارای ۱۷ درصد از معادن سنگ های قیمتی است هرچند هنوز از نظر فناوری در این عرصه نتوانسته است آنگونه که باید و شاید عمل کند.
وی ادامه داد: به دلیل تحریم‌های آمریکا علیه صنعت طلا و فلزات گرانبها با مشکلات زیادی برای صادرات و همچنین حضور در نمایشگاه‌های خارجی و همچنین حضور خارجی‌ها در نمایشگاه‌های خود مواجه هستیم با این حال به تلاش خود در این عرصه ادامه داده‌ایم.
شفائی ادامه داد: متاسفانه به این دلایل امسال حدود ۸۰۰ کیلوگرم مصنوعات طلا به کشورهای اوراسیا،‌ عراق، ترکیه و دبی صادر کردیم آن هم درحالی که بعضا مجبوریم با نام شرکت‌های خارجی صادر کنیم. درحالی که از سال ۸۹ تا ۹۹ تولیدکنندگان و صادرکنندگان طلا،‌ جواهر، نقره و سنگ‌های قیمتی ایران حدود یک میلیارد و ۸۰۰ میلیون دلار صادرات داشتند.
وی درباره وضعیت بازار مصنوعات طلا در داخل نیز گفت: به دلیل کاهش قدرت خرید مردم، خرید مصنوعات طلا کاهش یافته است اما از آنجا که به صورت سنتی ایرانی ها برای برخی مراسم،‌ مصرف طلا دارند،‌ همچنان در این حوزه خرید انجام می‌دهند.
رئیس اتحادیه تولیدکنندگان و صادرکنندگان طلا،‌ جواهر، نقره و سنگ‌های قیمتی ایران همچنین تاکید کرد:‌ درحال حاضر اکثر طلاهای عرضه شده در بازار، مصنوعات ایرانی است که کیفیت بالایی دارد و از لحاظ کیفیت ساخت، مصنوعات طلای ایرانی با بسیاری از کشورهای مطرح در این حوزه برابری می‌کند و حتی بالاتر است.
بیشتر بخوانید:
خبر مهم از بازار طلا و سکه | بازار به کدام سمت می رود؟
مشکلات تولیدکنندگان و صادرکنندگان طلا
عضو هیات مدیره اتحادیه تولیدکنندگان و صادرکنندگان طلا،‌ جواهر، نقره و سنگ‌های قیمتی ایران نیز با اشاره به اینکه در سازمان تجارت جهانی به عنوان ناظر حضور داریم و هنوز نتوانستیم به این سازمان بپیوندیم،‌گفت: به همین دلیل حضور شرکت های ما در دنیا با شرایط ویژه و رقم های کلان درصد مالیاتی مواجه می‌شود. مثلا شرکت‌های ایرانی برای حضور در نمایشگاه باید ۹۰ درصد مالیات بپردازد درحالی مثلا یک شرکت اماراتی ۵ یا کمتر از ۵ درصد باید مالیات بپردازد.
هومن زنگنه همچنین با اشاره مشکلات برگشت ارز حاصل از صادرات طلا به دلیل تحریم ها گفت: برخی همکاران ما در این حوزه با مشکل مواجه شده‌اند.
وی ادامه داد: در بحث آوردن شمش به صورت فیزیکی به دلیل تحریم‌های ظالمانه با مشکلات زیادی مواجه هستیم؛ در هر مبدا شمش باید به نام شرکت خارجی باشد، چرا که شمش به نام اشخاص ایرانی طبق قوانین فدرال آمریکا ضبط می‌شود، این درحالی است که شمش در مقصد باید به نام شخص ایرانی باشد که مشکلات زیادی برای ما به وجود آورده است.
وی همچنین با اشاره به برگزاری پانزدهمین نمایشگاه بین‌المللی طلا، جواهر، سنگ‌های قیمتی و صنایع وابسته ایران تاکید کرد: قیمت های عرضه شده از سوی شرکت‌های حاضر در نمایشگاه به دلیل حضور تولیدکننده‌ها پایین‌ است و مردم مستقیم با تولیدکننده مواجه خواهند شد و تفاوت تولید ایرانی با کشورهای دیگر را خواهند دید.
پانزدهمین نمایشگاه بین‌المللی طلا، جواهر، سنگ های قیمتی و صنایع وابسته ایران  از ۱۱ تا ۱۵ بهمن ۱۴۰۲ در سایت نمایشگاهی ایران مال برگزار می‌شود. این رویداد هر ساله در بهمن ماه اجرا می‌شود. در این نمایشگاه بیش از ۱۴۰ شرکت و نمایندگی شرکت‌های خارجی از ۳ کشور حضور دارند. در این نمایشگاه از چرخه کامل این صنعت همانند پژوهش،‌ اکتشاف،‌ چرخه تولید، ‌عرضه،‌ طراحی، واحدهای سنگ، ‌شرکت های دانش‌بنیان، دستگاه‌های به‌روز که توسط شرکت داخلی ایرانی و شرکت های دانش‌بنیان ساخته شد است،‌ می‌توان بازدید کرد."
economy,"به‌گزارش همشهری آنلاین، ارگان رسانه‌ای وزارت نفت در یک گزارش به نقل از یک خاطره از اکبر هاشمی‌رفسنجانی نوشت: «امروز در تهران و اکثر شهرهای کشور، برف داشتیم. به‌خاطر سرما و برف، در بسیاری از شهرها، مِن جمله تهران، مصرف گاز طبیعی بالا رفته و خیلی از جاها، باعث اُفت فشار گاز و خاموشی وسایل گرم‌کننده مردم شده و اعتراضات زیادی بلند است؛ گویا وزارت نفت، غفلت کرده که با قطع گاز مصرفی نیروگاه‌ها و استفاده از گازوئیل و مازوت در آنها، سهم مصارف خانگی را زیاد کنند.» حالا وزارتخانه یادشده یادآوری کرد که این غفلت بزرگ به برگ برنده تبدیل شده است.
همزمان، وزیر نفت خبر داده است: «میزان گاز تزریق‌شده به شبکه سراسری به ۸۵۱میلیون مترمکعب رسیده که بی‌سابقه است و یک رکورد به‌شمار می‌رود.» این اتفاق در شرایطی رخ می‌دهد که ایران برخلاف سال‌های گذشته زمستان سختی را تجربه نمی‌کند؛ هرچند که به‌گفته جواد اوجی در برخی استان‌های کشور حدود ۲متر برف باریده است.
به‌گزارش همشهری، ثبت رکورد جدید مصرف گاز در فصل سرد امسال در شرایطی صورت گرفته که وزیر نفت می‌گوید: مصرف گاز در روزهای سرد امسال حدود ۱۱درصد کمتر از پارسال بوده و میزان تولید گاز هم ۳۰میلیون مترمکعب رشد داشته است.
وزیر نفت راز کاهش ناترازی گازی را اقدام‌های این وزارتخانه اعلام و تأکید کرده است: «در آغاز به‌کار فعالیت دولت سیزدهم، در زمینه تولید و مصرف گاز با ناترازی سنگینی روبه‌رو بوده‌ایم، اما خوشبختانه با اقدام‌هایی که وزارت نفت و شرکت‌های ملی نفت و گاز انجام می‌دهند، شاهد هستیم از مقدار ناترازی سال به سال کاسته می‌شود.» اوجی یادآور شده است: «برای پروژه کنتورهای هوشمند گام‌های جدی و سازنده برداشته شده و در ۶ استان به‌صورت پایلوت در حال انجام است؛ در همین حال هوشمندسازی کنتورهای گاز صنایع عمده هم آغاز شده است.»
پاداش گاز به مشترکان خانگی کم‌مصرف
آخرین داده‌های منتشرشده نشان می‌دهد تهران، اصفهان و خراسان‌رضوی به‌ترتیب بیشترین مصرف و کهگیلویه و بویراحمد، ایلام و خراسان‌جنوبی کمترین میزان مصرف گاز در بخش خانگی را ثبت کرده‌اند. یک دلیل دیگر که باعث مشارکت مردم در مصرف بهینه گاز شده، اعمال سیاست تشویقی شرکت ملی گاز بوده است. سعید عقلی، مدیر دسیپچینگ این شرکت می‌گوید: «نسبت به پارسال در ایام سرد کاهش دمای بیشتری را داریم و توانسته‌ایم گاز بیشتری را در بخش‌های مختلف تأمین کنیم و هم‌اکنون هیچ نقطه‌ای با قطعی گاز روبه‌رو نیست.»
همزمان هم، براساس اعلام شرکت ملی گاز ایران، اگر مشترکان خانگی در فاصله زمانی ۱۶آذر تا ۱۵اسفند، بتوانند ۱۰ تا ۳۵درصد مصرف خود را در مقایسه با مدت مشابه سال قبل کاهش دهند، مبلغی به‌عنوان پاداش صرفه‌جویی دریافت خواهند کرد که بسته به میزان صرفه‌جویی، این مبلغ از ۱۳ تا ۵۲۰هزار تومان متغیر خواهد بود.
مسلم رحمانی، مدیر هماهنگی گازرسانی کشور در این مورد هم می‌گوید: «هزینه تمام‌شده گاز، از فراورش تا توزیع، برای هر مترمکعب تقریبا بین ۹ تا ۱۳هزار تومان است. اگر بخواهیم آن را صادر کنیم تقریبا حدود ۱۸ تا ۱۹هزار تومان درآمد حاصل می‌شود.» وی تصریح می‌کند: «یک‌درصد افراد که پُرمصرف هستند، برای هر مترمکعب گاز حداکثر ۶هزار تومان پرداخت می‌کنند؛ یعنی دست‌کم ۳‌هزار تومان در هر مترمکعب یارانه می‌گیرند.»
تامین گاز صنایع رشد کرد
مدیر دیسپچینگ شرکت ملی گاز ایران از افزایش خیره‌کننده تحویل گاز به نیروگاه‌ها، پتروشیمی‌ها و صنایع فولاد و سیمان در ۱۰ماهه امسال خبر داد و اعلام کرد: حجم گازرسانی به نیروگاه‌ها و صنایع کشور امسال رکوردی تازه را ثبت کرده و از ابتدای سال۱۴۰۲ تا پایان دی‌ماه نسبت به‌مدت مشابه پارسال، ۱۴درصد گاز بیشتر به نیروگاه‌ها تحویل شده است. وی افزود: در همین بازه زمانی و با برنامه‌ریزی و تلاش کارکنان صنعت نفت و گاز، میانگین حجم گازرسانی به صنایع سیمان ۱۰درصد، به پتروشیمی‌ها ۸درصد و همچنین به بخش فولاد ۸درصد نسبت به‌مدت مشابه پارسال افزایش یافته است."
economy,"به گزارش همشهری آنلاین، بر اساس برنامه بودجه ۱۴۰۲ در ماده ن احکام مرتبط با خصوصی سازی و واگذاری سهام دولتی، دولت موظف است از محل سهام متعلق به دولت یا شرکت‌های دولتی در بنگاه‌های قابل واگذاری قانون اجرای سیاست‌های کلی اصل چهل و چهارم (۴۴) قانون اساسی در سقف ردیف درآمدی ۳۱۰۵۰۰ نسبت به واگذاری سهام عدالت به کلیه جاماندگان مشمول دریافت این سهام، اقدام کند و گزارش اجرای این بند را هر سه ماه یکبار توسط وزارت امور اقتصادی و دارایی به کمیسیون‌های اقتصادی و اجتماعی مجلس شورای اسلامی ارسال شود. اعطای سهام عدالت به جاماندگان که قانون پیش از این هم بر آن تاکید داشته است.
در سال ۱۳۸۴ پس از تصویب و اجرایی شدن طرح سهام عدالت تعدادی از افراد به دلایل مختلف از ثبت نام و دریافت این سهام جا ماندند و پس از آن مدام اخبار مختلفی از اعطای سهام به جاماندگان در دولت‌های متخلف مخابره می‌شود. اعطای سهام عدالت به جاماندگان که حتی بند ج سیاست‌های کلی اصل ۴۴ به واگذاری سهام به طبقات مختلف مردم اشاره دارد، اما تاکنون علیرغم تاکیدات چند مرتبه‌ای قانون همچنان در هاله‌ای از ابهام است!
۵ آذر ماه بود که درباره بحث اعطای سهام عدالت به جاماندگان وزیر اقتصاد اعلام کرده بود: هنوز آئین نامه اینکه چه سهامی از کدام وزارتخانه‌ها باید برای اعطای سهام عدالت اختصاص پیدا کند مورد توافق وزرای مربوطه قرار نگرفته است.
وی بیان کرد: به محض اینکه وزارتخانه‌های مربوطه موافقت کنند که چه سهامی باید در این سبد قرار گیرد آئین نامه به جهت پرداخت به ذی نفعان و جمعیت تحت پوشش نهادهای حمایتی کاملا آماده برای اجرایی شدن است و منتظر هستیم سهام مورد نظر خود را اعلام کنند.
حالا بیش از دو ماه است که از سخنان وزیر اقتصاد می‌گذرد، اما همچنان خبری از اجرای این بند قانونی نیست! در همین خصوص روز گذشته مجدد وزیر اقتصاد در این مورد بیان کرد: نو مشمولان سهام عدالت شناسایی شدند و ۴ میلیون و ۷۰۰ هزار نفر مورد تأیید قرار گرفتند. باید مراحل قانونی برای عرضه سهام به نومشمولان انجام شود که نیازمند مصوبه هیأت وزیران است. با توجه به اینکه برخی از اعضای این هیأت با سهام شرکت‌های سرمایه پذیر موافقت نکرده بودند، این کار انجام نشده و امید است در بهمن ماه موافقت وزارت‌خانه‌ها را دریافت کنیم.
اعطای سهام عدالت به جاماندگان که هربار وعده آن داده می‌شود و حتی قانون هم بر آن چندین مرتبه تاکید کرده، اما همواره به بهانه‌های مختلف اجرای آن از سالی به سال دیگر پاس داده می‌شود. عدم اجرای بند قانونی که فرصت را هم برای سودجویان فراهم کرده و برخی با یدک کشیدن کلید واژه ثبت نام برای سهام عدالت جاماندگان در حال کاسبی و پرکردن جیب خود هستند!
افراد جدید برای دریافت سهام عدالت می‌توانند ثبت نام کنند؟
در همین زمینه مهدی حاجی‌وند، دستیار ویژه و مشاور رئیس سازمان بورس در امور سهام عدالت گفت: در خصوص بحث جاماندگان سهام عدالت در حال حاضر هیچ گونه ثبت نامی برای مشمولان جدید وجود ندارد.
او در خصوص آخرین جزئیات اعطای سهام عدالت به جاماندگان بیان کرد: در خصوص اعطای سهام عدالت و آخرین جزئیات آن به گفته‌های وزیر امور اقتصاد استناد می‌کنیم که مطرح شد پیشنهاد اعطای سهام عدالت به مشمولان جدید به هیات دولت ارائه شده و درصورت موافقت اقداماتی شکل خواهد گرفت.
در ادامه دستیار ویژه و مشاور رئیس سازمان بورس در امور سهام عدالت بیان کرد: باتوجه به نکات مطرح شده دریافت هرگونه مبلغی بابت هر خدمتی در خصوص سهام عدالت کاملا غیر قانونی است و هیچ ثبت‌نامی برای اعطای سهام عدالت به مشمولان جدید در حال حاضر وجود ندارد و امیدواریم که افراد به این نکات توجه کافی را داشته باشند تا فریب نخوردند.
او در نهایت مطرح کرد: اگر بنا باشد برای اعطای سهام عدالت به مشمولان جدید اقدامی صورت گیرد حتما توسط وزیر اقتصاد و مراجع ذی‌ربط اطلاع‌رسانی و مراحل و اقدامات مورد نیاز آن اعلام خواهد شد."
economy,"به گزارش همشهری آنلاین، محمد محمدی‌بخش رئیس سازمان هواپیمایی کشور امروز (۱۲ بهمن‌ماه) در حاشیه مراسم بزرگداشت ۱۲ بهمن و سالروز پیروزی انقلاب اسلامی در فرودگاه مهرآباد، با تاکید بر اینکه با ایرلاین‌ها متخلف در خصوص فروش بلیت هواپیما برخورد خواهد شد، گفت: تعداد پروازهای روزانه، گواه براین است آمار تعداد پروازها روند صعودی داشته؛ همچنین تعداد مقاصد افزایش یافته است.
رئیس سازمان هواپیمایی کشور در ادامه تاکید کرد: بعد رأی دیوان مبنی براینکه مصوبه ستاد تنظیم بازار لغو شد، دولت نامه‌ای در خصوص اعمال ماده ۹۱ برای رأی دیوان ارسال کردند که در مقابل رئیس دیوان نیز رأی را تا اطلاع ثانوی موقوف‌الاجرا کرد تا پس‌ از برگزاری جلسات کارشناسی شده، مجدد رأی نهایی اعلام شود.
اولتیماتوم معاون وزیر به شرکت های هواپیمایی | افزایش قیمت بلیت هواپیما در این مسیرها ممنوع شد
وی ادامه داد: بلافاصله جلسه‌ای در شورای عالی برگزار و ابلاغ شد و تمامی شرکت‌های هواپیمایی الزام به رعایت قیمت بلیت با نرخ‌های تعیین شده از سوی سازمان هواپیمایی هستند.
محمدی‌بخش تصریح کرد: نحوه قیمت گذاری بلیت هواپیما به دو ارگان دیوان عدالت اداری و شورای عالی بستگی دارد و زمانی که تکلیف مشخص شود قطعاً نرخ گذاری بلیت‌ها بر همان اصول ابلاغ و اجرا خواهد شد.
معاون وزیر راه و شهرسازی افزود: شرکت‌های هواپیمایی که هم‌اکنون طبق قانون فعلی پیش نمی‌روند، دستگاه‌های نظارتی، تعزیرات، دادسرا و قوه‌قضاییه ورود کردند و باید جریمه‌های سنگین بپردازند.
وی افزود: تا به امروز در خصوص برخورد با ایرلاین‌ها چند پرونده قضائی تشکیل و حکم قضائی آنها نیز ابلاغ شده که باید جریمه‌های سنگین نقدی بپردازند.
محمدی‌بخش در خصوص کنسلی بلیت توسط ایرلاین‌ها در روزهای نزدیک به پرواز گفت: در روز حدود ۲ الی ۳ پرواز حدوداً لغو می‌شود که براساس دلایل فنی و جوی است که طبق قانون حقوق مسافر نیز با ایرلاین‌ها برخورد خواهیم کرد."
economy,"به گزارش همشهری آنلاین، دلار در روزهای گذشته روند صعودی به خود گرفته بود و اگرچه در بازار رسمی، تحت کنترل بانک مرکزی قرار داشت، اما در بازار غیررسمی، این ارز آمریکایی سرکشانه تا محدوده ۵۹ هزار تومان هم رفت. با وجود این، بیشتر نوسانات دلار حتی به اذعان دلالان بازار فردوسی، تحت تاثیر اخبار سیاسی بود.
از ابتدای سال جاری، نرخ ارز روند باثباتی را طی کرد. سال گذشته نرخ دلار از محدوده ۳۰ هزار تومان و در جریان ناآرامی‌های پاییز، روند صعودی گرفت و شتابان از ۵۰ هزار تومان هم عبور کرد و در اسفند ۱۴۰۱، حتی به ۶۰ هزار تومان هم رسید. اما سال جاری بر خلاف روند سال گذشته، تا ابتدای دی ماه هم همه چیز در بازار ارز آرام بود.
اگرچه جنگ بین فلسطین و رژیم صهیونیستی از ابتدای مهر، تحرکاتی در بازار ارز ایجاد کرد، اما این افزایش دوام نیاورد و دلار به ۵۰ هزار تومان برگشت. در این میان از ابتدای دی‌ماه، حادثه تروریستی در کرمان تحرکاتی را در بازار ارز ایجاد کرد.
اصلی‌ترین تغییرات بازار ارز مربوط به روزهای اخیر بود. حمله‌ موشکی جمهوری اسلامی ایران به تروریست‌های پاکستان، ناآرامی‌ها در یمن و همین اواخر، حمله به نظامیان آمریکا در اردن که آمریکایی‌ها به نقش ایران در آن تاکید داشتند، ثبات را از بازار ارز گرفت تا جایی‌که در روزهای گذشته، نرخ دلار تا ۵۹ هزار تومان هم پیش رفت.
با وجود این، دلار در بازار رسمی، در این روزها تن به افزایش قیمت همگام با بازار آزاد نداد؛ به‌طوری‌که در معاملات امروز (چهارشنبه ۱۱ بهمن ۱۴۰۲) مرکز مبادله ارز و طلای ایران هر اسکناس دلار آمریکا به ۴۲ هزار و ۹۲۱ تومان و نرخ حواله دلار نیز به ۳۹ هزار و ۵۲۱ تومان رسید که تغییری نسبت به روز گذشته نداشت.
قیمت هر اسکناس یورو نیز در مرکز مبادله ایران به ۴۶ هزار و ۵۴۱ تومان و نرخ حواله یورو نیز به ۴۲ هزار و ۸۵۵ تومان رسید. از سوی دیگر اسکناس درهم امارات ۱۱هزار و ۶۸۷ تومان ارزش‌گذاری شده و نرخ حواله درهم نیز ۱۰هزار و ۷۶۱ تومان قیمت‌گذاری شد.
مشاهدات میدانی از بازار ارز فردوسی هم حاکی از آن است که مانند روزهای گذشته، جنب‌وجوشی در بازار دیده نمی‌شد و قیمت اعلامی از سوی دلالان برای دلار ۵۸ هزار تومان و برای یورو ۶۳ هزار تومان معامله بود."
economy,"به گزارش همشهری آنلاین، قیمت ارز از عوامل مختلفی تأثیر می‌پذیرد که مهم‌ترین آن تورم است. در واقع افزایش تورم عامل اصلی رشد قیمت ارز است؛ با این حال این، همه ماجرا نیست. عامل مهم دیگری که قیمت ارز را تعیین می‌کند میزان عرضه و تقاضای موجود در بازار است و همین عامل است که ماجرا را پیچیده‌تر می‌کند، چرا که عوامل مختلفی می‌تواند بر جریان عرضه و تقاضای بازار اثر داشته باشد و این عوامل می‌توانند اقتصادی هم نباشند.
آثار روانی و هیجانی
مروری بر روند قیمت ارز از سال ۱۳۹۷تاکنون نشان می‌دهد که قیمت ارز در طول ۵سال گذشته ۳ شوک ارزی بزرگ را پشت سر گذاشته است که نخستین شوک در سال ۱۳۹۷و بعد از خروج دونالد ترامپ از برجام آغاز شد. شوک‌های بعدی مربوط به انتخابات ریاست‌جمهوری آمریکا بود که فعالان بازار ارز تصور می‌کردند دونالد ترامپ در انتخابات ریاست‌جمهوری آمریکا پیروز خواهد شد. آخرین شوک ارزی نیز به سال گذشته بازمی‌گردد که قیمت دلار آمریکا در نیمه دوم سال نزدیک به ۸۰درصد افزایش یافت و علت آن عمدتا برخی اصلاحات اقتصادی بود.
مروری بر روند شوک‌های ارزی در طول ۵سال گذشته نشان می‌دهد که عامل اصلی بر هم خوردن کفه عرضه و تقاضا مسایل روانی و هیجانی بوده است. به این معنا که وقوع برخی تحولات سیاسی زمینه افزایش تقاضا را فراهم کرد، اما نکته اصلی این است که بخش عمده این عوامل، اقتصادی نبودند و عمدتا ناشی از عوامل هیجانی و روانی بودند.
ثبات ارزی در یک سال گذشته
با وجود وقوع ۳ دوره جهش ارزی در کشور در طول ۵سال گذشته آنطور که آمارها نشان می‌دهد قیمت هر دلار آمریکا در سال‌ جاری یک دوره با ثبات را طی کرده است و از ابتدای سال تاکنون عمدتا در محدوده ۴۹تا ۵۰هزار تومان در نوسان بوده است. این نشان می‌دهدکه سیاست‌های بانک مرکزی در کنترل قیمت ارز مؤثر بوده و با توجه به میزان ذخایر ارزی کشور می‌توان امیدوار بود که قیمت ارز با تدابیر بانک مرکز بار دیگر به مسیر قبلی خود باز گردد. ضمن اینکه آمارها از میزان فروش نفت نشان می‌دهد که کشور در شرایط با ثبات ارزی است و این می‌تواند قدرت بانک مرکزی را برای کنترل قیمت ارز افزایش دهد.
صمد حسن‌زاده، رئیس اتاق بازرگانی ایران در همین باره می‌گوید: «عده‌ای در تلاش هستند با انتشار اخبار نادرست در اقتصاد ایران و بازارهای مالی، التهاب ایجاد کنند. افزایش قیمت ارز و طلا در روزهای گذشته نیز به همین دلیل بوده‌ و نباید برای این التهابات در بازارهای ایران به‌دنبال دلیل علمی و اقتصادی گشت.»
بیشتر بخوانید
نوسانات ارزی گذراست ؛ براساس واقعیت‌ها تصمیم بگیرید | تامین ۵۷ میلیارد دلار ارز برای صنایع و وارادات | توافقات بسیار خوبی با کشورهای همسایه داشته‌ایم
او تأکید می‌کند: «تدابیر دولتمردان و بانک مرکزی به‌زودی تأثیر خود را در بازار ارز نشان خواهد داد و قیمت‌ها به محدوده هفته‌های گذشته بازمی‌گردد، در همین چند روز اخیر نیز ‌شاهد کاهش قیمت‌ها بوده‌ایم. حسن‌زاده تأکید کرد: بانک مرکزی برای مدیریت بازار، ارز کافی در اختیار دارد و هیچ کمبودی برای پاسخ به نیازهای ارزی در کشور وجود ندارد.»
امیر شهریار، عضو اتاق بازرگانی ایران نیز با اشاره به اینکه بانک مرکزی می‌تواند بدون ارزپاشی و با روش جدید از منابع خود بازار برای مدیریت آن استفاده کند، می‌گوید: «بانک مرکزی تاکنون با همین شیوه توانسته بازار ارز را برخلاف سال‌های گذشته که جهش‌های قیمتی فراوانی را شاهد بودیم، کنترل کند. بی‌تردید درصورت کاهش درگیری‌ها و سوابق قبلی، قیمت دلار دوباره به همان کانال قبلی باز خواهد گشت و بعید به‌نظر می‌رسد وضعیت ارز تا پایان سال با جهش یا افزایش خاصی روبه‌رو شود.»"
economy,"به گزارش همشهری آنلاین، شاخص کل بورس تهران در پایان معاملات امروز سه شنبه ۱۰ بهمن با ۹ هزار و ۹۳۱ واحد کاهش، به ۲ میلیون و ۱۱۰ هزار و ۳۳۶ واحد رسید.
شاخص هم وزن با ۴ هزار و ۱۸۴ واحد کاهش به ۷۳۴ هزار و ۳۹۷ واحد رسید. نمادهای «شپنا، شستا، وبملت، پارسان، میدکو، خودرو و وغدیر» بیشترین تاثیر را بر شاخص داشتند و همگی باعث افت شاخص شدند.
شاخص فرابورس هم در پایان معاملات امروز با ۵۹ واحد کاهش به ۲۵ هزار و ۴۸۸ واحد رسید. نمادهای «بپاس، خاور، مارون، هرمز و وسپهر» بیشترین تاثیر منفی را بر شاخص فرابورس داشتند.
صندوق سرمایه‌ گذاری چیست و برای چه کسانی مناسب است؟ | بررسی تکنیک های سرمایه گذاری در صندوق های بورسی"
economy,"به گزارش همشهری آنلاین، قیمت روز گوشت گوسفندی در روز ۱۴ بهمن ۱۴۰۲ اعلام شد که بر اساس اعلام اقتصاد آنلاین، هر بسته گوشت گردن گوسفندی یک کیلوگرم ۳۴۴ هزار تومان است. همچنین برای خرید ران گوسفندی باید ۳۹۰ هزار تومان هزینه کرد. قیمت راسته گوسفندی هم امروز ۳۱۰ هزار تومان اعلام شده است.
هر کیلو سینه و فیله مرغ چند؟ | اختلاف قیمت مرغ در مغازه ها و میادین را ببینید
قیمت انواع گوشت گوسفندی بسته بندی
نام محصول وزن قیمت / تومان
قیمت گوشت گوسفند / راسته گوسفندی مهتا پروتئین (با ارز نیمایی) ۱ کیلوگرم ۳۱۰,۰۰۰
قیمت گوشت گوسفند / ران گوسفندی مهتا پروتئین(با ارز نیمایی) ۱ کیلوگرم ۳۹۰,۰۰۰
راسته گوسفند مهتا پروتئین ۱ کیلوگرم ۴۱۰,۰۰۰
قیمت گوشت گردن گوسفند مهتا پروتئین ۱ کیلوگرم ۳۴۴,۰۰۰"
economy,"به گزارش همشهری آنلاین، پس از انتقال موفق و کامل سپرده‌ها، دارایی ها، تسهیلات، کارکنان و شعب موسسه اعتباری نور به بانک ملی ایران در کمتر از ۲ ماه، مجمع عمومی فوق‌العاده مؤسسه اعتباری غیربانکی نور توسط کمیته عالی ساماندهی بازار غیرمتشکل پولی در بانک مرکزی برگزار و بر اساس تصمیم اعضاء مجمع عمومی یاد شده، این موسسه منحل شد و هیأت تصفیه مؤسسه یاد شده نیز توسط بانک مرکزی ایران منصوب و فرآیند تصفیه مؤسسه آغاز شده است.
بر اساس این گزارش، در راستای انجام اصلاحات لازم در نظام بانکی کشور و به منظور صیانت از حقوق سپرده‌گذاران و حفظ ثبات و سلامت نظام بانکی ایران، بر اساس مصوبات شورای عالی هماهنگی اقتصادی(سران سه قوه)، شورای پول و اعتبار و کمیته تخصصی اصلاح نظام بانکی، وضعیت مؤسسه اعتباری غیربانکی نور تعیین تکلیف شد و در همین راستا شعب و سپرده‌ها و بخشی از دارایی‌های مؤسسه اعتباری غیربانکی نور (متناظر با سپرده‌های انتقالی) به بانک ملی ایران منتقل شده است.
دومینوی انحلال موسسه‌های اعتباری ناتراز ادامه دارد | انحلال یک موسسه اعتباری دیگر
شایان ذکر است هدف بانک مرکزی در تدوین برنامه ساماندهی مؤسسه مذکور این بود که این فرآیند در کوتاه‌ترین زمان ممکن و با کمترین مسائل مربوطه به سرانجام مطلوب برسد.
در این راستا و به منظور اطلاع‌رسانی شفاف به آحاد جامعه، به‌ویژه ذینفعان اصلی مؤسسه اعتباری مزبور (سپرده‌گذاران، سهامداران و کارکنان)، موارد زیر را به استحضار می‌رساند؛
در چارچوب مصوبات یاد شده و اختیارات بالادستی اعطایی به بانک مرکزی، مجمع عمومی فوق‌العاده مؤسسه اعتباری غیربانکی نور در روز چهارشنبه مورخ ۱۱/۱۱/۱۴۰۲ توسط کمیته عالی ساماندهی بازار غیرمتشکل پولی برگزار و بر اساس تصمیم اعضاء محترم مجمع عمومی یاد شده مؤسسه مزبور منحل گردیده و هیأت تصفیه مؤسسه یاد شده توسط بانک مرکزی ایران منصوب و فرایند تصفیه مؤسسه آغاز شده است.
این فرآیند به عنوان گامی مهم در راستای حفظ ثبات و سلامت نظام بانکی محسوب شدهو بانک مرکزی جمهوری اسلامی ایران از هموطنان گرامی تقاضا دارد اخبار و اطلاعات مربوط به این طرح ملی را صرفاً از طریق اطلاعیه‌های رسمی بانک مرکزی جمهوری اسلامی ایران پیگیری کند."
economy,"به گزارش همشهری آنلاین، بازار طلا و جواهر از بازارهای جذاب و بزرگ در ایران است که سرمایه‌گذاری در آن همواره از بهترین روش‌ها برای حفظ و افزایش ارزش سرمایه بوده است. با این اوصاف، بازار طلا و جواهر مانند هر بازار تجاری و اقتصادی دیگری، اصطلاحات مخصوص به خود را دارد که شاید به گوش بسیاری از ما نخورده باشد اما شناخت و آگاهی از این اصطلاحات برای کسانی که در این بازار سرمایه‌گذاری کرده یا قصد ورود به این بازار را دارند یک الزام است و می‌تواند برایشان مفید واقع شود. درواقع، دانستن این اصطلاحات به خریداران و سرمایه‌گذاران در بازار طلا کمک می‌کند که حواسشان موقع خرید جمع باشد و با دل قرص خرید کنند و ضرر هم نکنند.
بیشتر بخوانید:
انتشار اخبار جعلی جنگ برای بالا بردن قیمت دلار | در کانال‌های تلگرامی چه می گذرد؟
در جدول زیر، سعی شده است اصطلاحات رایج بازار طلا و جواهر به زبان ساده توضیح داده شود
اصطلاح
تعریف
آبکاری طلا
آبکاری با طلا فرایندی است که برای جلوگیری از خوردگی و تغییر رنگ فلزات در طول زمان استفاده می‌شود. در این فرایند، یک لایه طلا بر روی فلزات از جنس دیگر مانند پلاتین، نقره و مس قرار داده می‌شود. در واقع، جواهراتی که آبکاری می‌شوند طلای خالص نیستند.
اجرت طلا
به مزدی که بابت ساخت و دستمزد سازندگان طلا باید پرداخت شود، اجرت یا کارمزد طلا می‌گویند. اجرت طلا هنگام خرید طلای زینتی یا مصنوعات طلا روی قیمت نهایی طلا محاسبه می‌شود اما در هنگام فروش طلا به طلافروش محاسبه نمی‌شود. بنابراین، اگر قصد سرمایه‌گذاری در بازار مصنوعات طلا را دارید بهتر است طلاهای با اجرت پایین را خریداری کنید.
انگ طلا
به مشخص کردن میزان خلوص طلا با مقیاس عیار، انگ طلا می‌گویند که با درج حرف K انگلیسی روی زیورآلات نشان داده می‌شود. به عبارت دیگر، به شماره یا کدهایی که برای شناسایی طلا بر روی طلا حک می‌کنند، انگ می‌گویند. بهتر است طلای آب‌شده، انگ شده باشد تا عیار و اصالت آن مطمئن باشد. توجه داشته باشید طلایی که انگ ندارد، ممکن است تقلبی باشد.
عیار طلا
عیار، واحد اندازه‌گیری خلوص طلا است. عیار ۲۴ عیار کامل طلا است. در ایران و بسیاری از کشورهای دیگر، عیار مصنوعات طلا ۱۸ یا ۷۵۰ است که ۷۵ درصد آن طلای خالص و ۲۵ درصد باقیمانده، فلزات دیگر است.
ری‌گیری
ری‌گیری، فرایندی است که در آزمایشگاه‌ها روی طلاهای آب‌شده انجام می‌شود تا عیار آن مشخص شود. در این فرایند، قطعه کوچکی از طلای آب‌شده با قیچی مخصوص بریده و در آزمایشگاه‌های عیارسنجی که به ری‌گیری معروف هستند، محک زده می‌شود تا عیار آن به طور دقیق مشخص شود.
حباب طلا
به اختلاف قیمت میان قیمت تثبیت‌شده طلا در ایران و انس جهانی طلا، حباب طلا می‌گویند. درواقع، حباب طلا، نشانگر آن است که طلا قیمتی غیرواقعی دارد و قیمت طلا با ارزش آن همخوانی ندارد. معمولا زمانی که تقاضا بیشتر از عرضه باشد، حباب منفی به وجود می‌آید. هر چه حباب منفی کمتر باشد، سرمایه‌گذاری در طلا واقع‌بینانه‌تر است.
سوت طلا
سوت، کوچک‌ترین واحد اندازه‌گیری طلا است. هر ۱۰۰۰ سوت برابر با یک گرم است. برای خواندن سوت، عدد بعد از ممیز را سوت در نظر می‌گیرند. به عنوان مثال، عدد ۴/۳۳۰ به صورت ۴ گرم و ۳۳۰ سوت خوانده می‌شود.
مثقال طلا
مثقال از رایج‌ترین واحدهای اندازه‌گیری وزن طلا است. هر مثقال برابر با ۴.۳۳۱ گرم طلای ۱۸ عیار است.
انس
انس یا اونس که آن را معمولاً با نماد OZ نشان می‌دهند، واحد اندازه‌گیری بین‌المللی برای فلزات گرانبهایی مانند طلا و نقره است. هر انس معادل ۳۱.۱۰۳۵ گرم است. در معاملات بازار طلا، منظور از تغییر انس، تغییر قیمت یک انس طلا در بازار جهانی است.
گرم
هر گرم ۱۰۰۰ سوت و هر ۱۰۰۰ گرم معادل یک کیلوگرم است.
مظنه طلا
مظنه طلا که به آن فی هم گفته می‌شود، بر اساس طلای ۱۷ عیار (۷۰۵) است. برای تبدیل مظنه طلا به گرم ۱۸ طلا باید ابتدا عدد مظنه را به عدد ۴.۶۰۸۳ (هر مثقال طلای ۱۷ عیار برابر با ۴.۶۰۸۳ گرم است) تقسیم کنیم. عدد حاصل برابر با قیمت یک گرم طلای ۱۷ عیار است. در مرحله بعد، این عدد را بر عدد ۷۰۵ (۷۰۵ خلوص طلای ۱۷ عیار است) تقسیم و در عدد ۷۵۰ (۷۵۰ خلوص طلای ۱۸ عیار است) ضرب می‌کنیم. عدد به‌دست‌آمده برابر با قیمت یک گرم طلای ۱۸ عیار است.
قیراط
قیراط، واحد اندازه‌گیری وزن سنگ‌های قیمتی مانند یاقوت و زمرد و الماس است و برای طلا استفاده نمی‌شود. هر قیراط برابر با ۲۰۰ سوت است.
فاکتور طلا
فاکتور طلا، سند طلا و جواهرات فرد خریدار است که باید شامل سربرگ طلافروشی، نام و آدرس دقیق طلافروشی، نام و مشخصات کامل خریدار، مشخصات جزئی کالای خریداری‌شده با همه متعلقات شامل سنگ و نگین و غیره، وزن کالا، عیار، اجرت ساخت، مالیات، قیمت روز طلا، قیمت کل به عدد و حروف و مهر و امضای رسمی واحد طلافروشی باشد. توجه داشته باشید که فروش طلای بدون فاکتور سخت است و واحدهای مجاز طلافروشی، طلای بدون فاکتور را خریداری نمی‌کنند.
شمش طلا
شمش طلا، قطعه‌ای مکعبی از طلای خالص است که عیار آن بین ۹۹۵ تا ۹۹۹.۹ است و در وزن و ابعاد مختلف توسط کارخانه‌های مخصوص تولید و در معاملات استفاده می‌شود.
مسکوکات طلا
به انواع سکه‌های طلا که زیر نظر بانک مرکزی ساخته و ضرب می‌شوند، مسکوکات طلا می‌گویند.
مصنوعات طلا
به هر کالایی که از طلا ساخته شده باشد مانند زیورآلات، ساعت و غیره، مصنوعات طلا می‌گویند. در ایران، مصنوعات طلا با عیار ۱۸ (۷۵۰) ساخته می‌شوند."
economy,"به گزارش همشهری آنلاین، قیمت خودرو، امروز، یک‌شنبه، ۱۵ بهمن ۱۴۰۲، امروز پرنوسان گزارش می‌شود. طوری که تعدادی از محصولات روند صعودی و برخی از آن‌ها شیب نزولی را در پیش گرفته‌اند. در این میان تارا اتوماتیک با رشد ۷ درصدی رکورددار افزایش قیمت در ۲۴ ساعت گذشته شناخته می‌شود.
با این حال بسیاری از خودروهای داخلی نسبت به روز گذشته یا تغییری نداشتند یا روند رو به رشد خود ادامه دادند.
به نظر می‌رسد کاهش نسبی قیمت دلار که از روز گذشته آغاز شد، بلافاصله در بازار خودرو تخلیه شده و قیمت محصولات مختلف همچون سنوات گذشته بیش از هر متغیری از بازار ارز پیروی کرده‌اند. با این حال هنوز بازار در شرایط انتظاری به سر می‌برد و کم‌اهمیت‌ترین اخبار هم تأثیر خود را روی آن می‌گذارند.
قیمت خودرو در بازار داخلی
بررسی نمونه محصولات داخلی نشان می‌دهد که به‌رغم کاهش نرخ ارز، این خودروها همچنان در قبال کاهش قیمت از خود مقاومت نشان می‌دهند و به جز سه محصول، سایر آن‌ها یا تغییری نسبت به روز گذشته نداشته‌اند یا به صعود روزهای پیش خود ادامه داده‌اند.
در بین خودروهای مورد بررسی، تارا اتوماتیک V۴ تولید سال رشد هفت درصدی را تجربه کرده تا رکورددار افزایش قیمت در بازار خودرو باشد.
تارا دنده‌ای نیز در بازار امروز حدود ۱.۵ درصد رشد کرد تا از مدل اتومات خود چندان عقب نماند. پژو ۲۰۷ اتومات هم ۱.۷ درصد افزایش نرخ را بر جای گذاشت تا بازار محصولات رده‌بالای ایران خودرو در روز جاری سکه باشد.
شرایط پیش فروش دنا پلاس اتوماتیک ویژه این گروه از متقاضیان اعلام شد | جزئیات، قیمت و زمان تحویل
با این حال پژو ۲۰۷ دنده‌ای پانوراما به همراه انواع پژو پارس کاهش قیمت را به ثبت رساند تا محصولات آبی‌های جاده مخصوص هم از ریزش نسبی بازار ارز در امان نباشند.
در بین محصولات سایپا نیز تنها پراید وانت افت قیمت دارد و سایر محصولات بدون هیچ‌گونه تغییری نسبت به روز گذشته معامله می‌شوند.
جدول پایین جزئیات قیمت خودرو در بازار محصولات داخلی را طی امروز، ۱۵ بهمن ۱۴۰۲، نشان می‌دهد.
قیمت خودروهای مونتاژی در بازار
به نظر می‌رسد قیمت خودروهای مونتاژی بیش از بازار محصولات داخلی تحت تأثیر بازار ارز بوده‌اند. چراکه در بین محصولات مورد بررسی، تنها دو خودروی ام. وی. ام X۵۵ ساده و اسپرت روند صعودی داشته‌اند. X۲۲ دنده‌ای اسپرت لاکچری، دیگر محصول مدیران خودرو بیش از هر محصول دیگری افت قیمت را تجربه کرد تا به ۸۰۰ میلیون تومان نزدیک شود.
به گزارش تجارت نیوز، امروز بازار محصولات کرمان موتور بیش از سایر خودروهای مونتاژی کساد است و هر سه مدل مورد بررسی آن مسیر نزولی را طی می‌کنند.
سایر خودروهای مونتاژی تغییری نسبت به روز قبل ندارند. جزئیات قیمت خودروهای مونتاژی در جدول زیر آمده‌اند.
پیش بینی قیمت خودرو
گرچه قیمت خودرو پس از چند هفته، سرانجام امروز در برخی از مدل‌ها روند کاهشی را به خود دید، اما همچنان چشم‌انتظاری بازار ارز در بخش خودرو هم به چشم می‌خورد. چنانکه بسیاری از فروشندگان به دلیل نوسانات شدید ارزی حاضر به پایین‌آوردن نرخ دارایی خود نیستند.
از سوی دیگر، افت اندک قیمت دلار در روز گذشته، بار دیگر خریداران را برای کاهش قیمت خودرو امیدوار کرد.
با این حال بدقولی وزارت صمت در واردات خودرو نیز متغیر مؤثر دیگری شناخته می‌شود که اجازه نمی‌دهد بازار خودرو از حالت رکودزده خود خارج شود."
economy,"به گزارش همشهری آنلاین، اخیرا رئیس سازمان برنامه و بودجه ضمن اشاره به اینکه هنوز مبلغ عیدی کارکنان دولت قطعی نشده، خبر از واریز آن تا پایان هفته آتی داد.
این در حالی است که بر اساس ماده ۷۵ قانون مدیریت خدمات کشوری، امتیاز عیدی پایان سال کارمندان، بازنشستگان و موظفین، معادل ۵، ۰۰۰ امتیاز تعیین شده است و با اعمال ضریب حقوق، میزان رقم ریالی آن به دست می‌آید.
گفتنی است با توجه به ضریب حقوقی سال جاری (۴، ۰۲۴)، مبلغ رقم عیدی پایان سال حداقل ۲، ۰۱۲، ۰۰۰ تومان خواهد بود. لازم به ذکر است دولت در دو سال اخیر و برای جبران بخشی از این عقب ماندگی، عیدی کارکنان دولت را بر اساس قاعده جدید (مبالغ بالاتر برای کارکنان مشمول عائله‌مندی و اولاد) محاسبه و پرداخت کرده است.
اگرچه در سال های اخیر همواره نرخ تورم بالاتر از رقم ضریب ریالی عیدی ها بوده است اما به هر حال به نظر می رسد اگر دولت قصد داشته باشد طبق رویه سال های قبل عمل کند، احتمالا با توجه به ضریب حقوقی سال جاری، کف عیدی کارمندان حدود ۲.۰۱۲.۰۰۰ هزار تومان خواهد بود.
البته با توجه به اینکه ارقامی به ازای عائله مندی و همچنین تعداد فرزندان به این عدد افزوده خواهد شد، برآوردها نشان می دهد برای یک خانواده ۴ نفره احتمالا شاهد واریز عیدی حدود ۳ میلیون تومان باشیم.
خبر خوشحال کننده دولت به کارمندان | اظهار نظر منظور درباره مبلغ عیدی
گفتنی است در شرایطی احتمالا شاهد کف ۲ میلیون تومانی برای واریز عیدی کارکنان دولت هستیم، که در سال گذشته عیدی کارکنان دولت حدود ۱ میلیون ۸۰۰ هزار تومان واریز شد.
به بیانی دیگر انتظار می رود دولت اگر قصد جبران تورم ۴۰ درصدی یکسال گذشته را دارد، حداقل باید کف عیدی را نسبت به سال گذشته ۴۰ درصد افزایش دهد.
در واقع اگر مبلغ عیدی پرداختی به کارکنان دولت، عدد کمتری از ۲ میلیون ۵۰۰ هزار تومان باشد می توان می گفت مشابه دو سال گذشته همچنان رقم عیدی کارکنان دولت، از نرخ تورم کمتر بوده و نتوانسته قدرت خرید از دست رفته کارمندان را جبران کند."
economy,"به گزارش همشهری آنلاین، داوود منظور رئیس سازمان برنامه و بودجه کشور در حاشیه این مراسم در جمع خبرنگاران اظهار کرد: بالغ بر ۶۰۰۰ میلیارد تومان سرمایه‌گذاری در بخش دولتی انجام شده و شامل ۵۹۰ طرح و پروژه است.
وی افزود: همچنین ۷۰۰۰ میلیارد تومان از سرمایه‌گذاری پروژه‌های امروز مربوط به بخش غیردولتی است و مجموعه این اقدامات دولت و بخش خصوصی در استان کرمان باعث شده سهم این استان در تولید ملی و ارزش افزوده از ۳.۱ به چهار درصد افزایش پیدا کند.
معاون رئیس جمهور در پایان بیان کرد: خبر خوش برای کارمندان دولت این است عیدی آن‌ها را حداکثر تا یک هفته آینده پرداخت می‌کنیم."
economy,"به گزارش همشهری آنلاین، برخی خبرنگارها سؤال‌شان را از روی متن و کتابی می‌خوانند و منتظر جواب می‌مانند. اغلب هم دوربین موبایلشان را سمت وزیر می‌گیرند تا جواب اختصاصی آقای وزیر به سؤال‌شان را فیلم بگیرند و لابد بفرستند برای انتشار در کانال خبری رسانه‌شان در شبکه‌های اجتماعی؛ برخی خبرنگارها هم سؤال‌شان را بداهه رو به وزیر می‌پرسند و بعد، با موبایل‌شان مشغول تایپ سریع جواب می‌شوند تا بفرستند برای رسانه‌شان.نشست خبری در عصر رسانه‌های اجتماعی چنین شکلی دارد. اتفاقا آقای وزیر هم در جواب یکی از سؤال‌ها در مورد مالیات اینفلوئنسرها صحبت از بیش از ۲هزار میلیارد تومان درآمد حدود ۱۰۰اینفلوئنسر می‌کند که شبکه‌های اجتماعی برایشان حسابی نان داشته اما کماکان حاضر نشده‌اند اظهارنامه مالیاتی پر کنند و مالیات بدهند.
وزیر اقتصاد هر دو هفته یک‌بار در نشست با خبرنگاران شرکت می‌کند و با عنوان سخنگوی اقتصادی دولت، پشت تریبون می‌رود و به سؤال خبرنگاران حدود ۲۰رسانه رسمی که دور میز کنفرانس نشسته‌اند، ایستاده پاسخ می‌دهد. آقای خاندوزی در نشست ۱۰بهمن ماه، ۲۱دقیقه صحبت مقدماتی کردند و سپس نوبت به سؤال خبرنگاران رسید. البته غیراز آنهایی که به تعبیر آقای وزیر، در ترافیک بهشت، مانده بودند و به نشست خبری نرسیده بودند. خیابانی که به خیابان صوراسرافیل می‌رسد. مشهورترین روزنامه دوره مشروطه.
تلاش کردیم فعالان اقتصادی را از اخبار «صبح‌جمعه‌ای» دور نگه داریم
نفس تدوین بسته‌های سیاستی با مشارکت اضلاع مختلف دستگاه‌های اقتصادی دولت این بود که سرخط تدابیر بخش‌های مختلف به اطلاع فعالین اقتصادی رسانده شود. این موضوع هم برای سیاستگذار تعهد ایجاد می‌کند تا تدابیر خود را انجام دهد و هم موجب کاهش بی‌اطلاعی فعالین اقتصادی از تصمیمات دولت می‌شود. درواقع دولت می‌خواست جامعه اقتصادی را از اخبار «صبح‌جمعه‌ای» دور نگه دارد. در حوزه سیاست‌های مهار تورم، سرفصل مهمی در حوزه کنترل رشد نقدینگی وجود داشت که آمار منتشره نشان می‌دهد نرخ رشد نقدینگی از ۳۳.۱درصد در ابتدای فروردین‌ماه امسال به ۲۷درصد در پایان آذرماه کاهش پیدا کرده است. علاوه بر اینها در محور کنترل عوامل کوتاه‌مدت مؤثر بر تورم مانند ارز، تلاش دولت این بود که ثبت سفارش‌ها برای واردات اقلام به کشور از روند گذشته که کالا وارد می‌شد، بعد صف طولانی ثبت سفارش‌ها شکل می‌گرفت، فاصله بگیرد.
یک‌میلیون‌و۳۵۵هزار مجوز از طریق درگاه ملی مجوزها صادر کردیم
برآوردهای دولت حاکی از آن است که الکترونیکی شدن صدور مجوزها به نحو کاملا محسوسی در کاهش فرصت‌ها و زمینه‌های فساد مؤثر بوده است. اگر یک‌میلیون‌و۳۵۵هزار مجوزی که تا امروز از طریق درگاه ملی مجوزها برای متقاضیان صادر شده را درنظر بگیریم، درگاه ملی مجوزها حدود ۱۰میلیون بار فرصت مواجهه حضوری با مامورین دولت و دستگاه‌های مختلف و صرف وقت و هزینه برای صدور مجوز را کم کرده است. صدور مجوزها به‌دلیل کاهش مراجعات به دستگاه‌های دولتی قطعا در کاهش مفاسد اقتصادی مؤثر بوده است.
ضرر بودجه ناتراز درنهایت متوجه مردم است
در مورد بار مالی ۴۰۰هزار میلیارد تومانی مجلس در بودجه سال آینده، برخی مصوبات مجلس در بودجه سال۱۴۰۳ با اخذ نظر دولت انجام شد که یکی از آنها افزایش ۱۸ تا ۲۰درصدی حقوق کارمندان بود و برای آن منبع پایدار درآمدی شناسایی شد؛ اما برخی از مصوبات مجلس متکی بر درآمدهای پایدار نیست؛ تحمیل کسری به بودجه، منجر به افزایش تورم و کاهش قدرت خرید مردم می‌شود و با اصل۷۵ قانون اساسی هم در تعارض است. امیدواریم در مراحل پایانی بررسی بودجه، کمترین کسری برای بودجه سال۱۴۰۳ رقم بخورد.
کاهش تورم را باید با افزایش قدرت خرید، در سفره مردم محسوس کنیم
قبول داریم که آثار کاهش تورم و رونق اقتصادی در زندگی مردم کمتر احساس شده است که این موضوع پایداری در بهبود شاخص‌ها را می‌طلبد. تلاش دولت این است که با ایجاد ثبات در متغیرها، آثار بهبود شاخص‌ها و کاهش تورم را در سفره مردم ملموس و ‌محسوس کند.
۴میلیون‌و۷۰۰هزار نفر مشمول جدید برای سهام عدالت کشف کردیم
دولت ۴میلیون‌و۷۰۰هزار نفر مشمول جدید برای اعطای سهام عدالت کشف کرده است. اما سبد سهام برای اختصاص به جاماندگان سهام عدالت نیازمند مصوبه هیأت وزیران است و به این دلیل که برخی وزارتخانه‌ها هنوز سهام شرکت‌های سرمایه‌پذیر برای سهام عدالت را مورد موافقت قرار نداده‌اند، هنوز سبد سهام جهت تصویب به هیأت وزیران ارائه نشده است. امیدواریم بتوانیم تا پایان سال موافقت وزارتخانه‌ها را برای ترکیب سبد سهام دریافت کرده و این اقدام را به‌ثمر برسانیم.
بیشتر بخوانید
اینفلوئنسرهای خارجی به تهران می آیند | علت این سفر چیست؟
درآمد ۳/۲هزار میلیارد تومانی ۱۲۳اینفلوئنسر در یک سال!
گرفتن مالیات از فعالان پیشتاز فضای مجازی که بیش از ۵۰۰هزار دنبال‌کننده دارند حکم قانون بودجه است. در این مسیر ۵۵۱فعال فضای مجازی شناسایی شدند که مشمول حکم قانون بودجه بودند که ۱۲۳نفر از آنها در سال۱۴۰۰ معادل ۲.۳هزار میلیارد تومان واریز به حساب‌های شخصی خود داشتند. سازمان مالیاتی در جهت شناسایی درآمدهای اینفلوئنسرها مصر است، هرچند که تاکنون این افراد حاضر به تکمیل و ارائه اظهارنامه‌ها نشده‌اند.
اولین ال‌سی از منابع ارزی ایران در قطر گشایش شده است
در مورد استفاده از منابع ترکیه، توافق اخیر ریاست محترم جمهوری با همتای ترک در حال پیگیری برای اجراست. در مورد قطر هم با وجود تعهد طرف غربی، تأخیرهایی وجود دارد؛ البته نخستین ال سی در قطر گشایش شده و امیدواریم این موضوع هم از سرعت لازم برخوردار شود."
economy,"به گزارش همشهری آنلاین، صنعت مبلمان یکی از بزرگ‌ترین زنجیره‌های تولید در اقتصاد ایران به حساب می‌آید. گردش مالی این صنعت بیش از ۸ میلیارد دلار تخمین زده می‌شود. با این حال، این صنعت با چالش‌های زیادی از جمله مشکلات مربوط به تامین مواد اولیه، بی‌ثباتی نرخ ارز و وضع قوانین دست و پاگیر جدید صادراتی، دست و پنجه نرم می‌کند که همین موضوع، جلوی پیشرفت آن را سد کرده و به گفته رئیس اتحادیه تولیدکنندگان و صادرکنندگان مبلمان ایران، موجب شده تولیدکنندگان و فروشندگان فعال در بازار مبل نتوانند به موقع کار سفارش داده شده را تحویل دهند. با حسن احمدیان، درباره وضع تولید مبلمان در ایران، کیفیت تولیدات ایرانی، و همچنین روند واردات و صادرات گفت‌وگو کرده‌ایم.
در همین آغاز گفت‌وگو یک پرسش همیشگی را مطرح می‌کنیم؛ چرا مبل‌سازها به بدقولی معروفند؟
ببینید وقتی که در صنعت مبلمان تامین مواد اولیه دچار مشکل است، یعنی ثبت سفارش مواد اولیه ۵۰ روز طول می‌کشد و گاه انجام هم نمی‌شود، یا زمانی که با تغییر نرخ ارز یا افزایش هزینه‌های تمام شده مواجه‌ایم، یا وقتی که به دلیل وجود تورم بالا در زمینه تامین نیروی انسانی و پرداخت هزینه‌های نیروی انسانی مشکل داریم، همه برنامه‌ریزی‌های واحدهای تولیدی بر هم می‌خورد. در این شرایط طبیعتا در توافق بین خریدار و فروشنده و صادرات می‌بایست شاهد بی‌ثباتی و بدقولی فروشنده‌ها باشیم.
البته با وجود این نوع گلایه‌ها؛ صنعت مبلمان در اقتصاد ایران، جایگاه ویژه‌ای دارد، درست است؟
بله دقیقا، مبلمان از جمله صنایع کوچک و متوسطی است که از گردش مالی بالایی برخوردار است و در رأس هرم صنایع کوچک جای دارد. در اقتصاد ایران، صنعت مبلمان بعد از خودرو، از بالاترین گردش مالی، با رقمی بیش از ۸ میلیارد دلار، برخوردار است و جزو صنایع با ارزش محسوب می‌شود.
به لحاظ کیفیت تولید و دانش فنی، صنعت مبلمان در چه جایگاهی قرار دارد؟
در ۲۰ سال گذشته با انتقال دانش فنی و به روز شدن ماشین‌آلات و هم‌چنین با به روز شدن مواد اولیه و یراق‌آلات، این صنعت، هم از لحاظ کیفیت و هم از لحاظ میزان تولیدات رشد خوبی داشته است. در شرایط کنونی می‌توان گفت که ما نه تنها از خیلی از کشورهای تولیدکننده مبلمان عقب‌تر نیستیم، بلکه با آن‌ها برابر هستیم. توجه داشته باشید که در صنعت مبلمان بخش‌های مختلفی از جمله مبلمان خانگی، اداری، فروشگاهی، نمایشگاهی، آموزشی و مبلمان فضاهای عمومی و شهری و هتل‌ها و بانک‌ها وجود دارد که صنعت مبلمان ایران در همه این بخش‌ها رشد کرده و از اشتغال‌زایی بسیار بالایی برخوردار است به گونه‌ای که طبق آمار وزارت صنعت، ۸ درصد کارگران صنعتی ایران در صنعت مبلمان و چوب مشغول به کار هستند.
آیا در ایران نوع خاصی از مبلمان را سراغ دارید که به نوعی برند مبلمان ایرانی محسوب شود؟
خیر. ما مبلمان خاصی با این مشخصات نداریم. اما همان‌طور که اشاره شد در حال حاضر در همه بخش‌های صنعت مبلمان‌سازی اعم از مبلمان منازل، اداری و شهری تولید انجام می‌شود. ولی این‌که بگوییم در ایران نوع خاصی از مبلمان ساخته می‌شود این‌طور نیست. هرچند تولیدکنندگان ما تقریبا می‌توانند همه نوع مبلی را تولید کنند.
آیا آماری از میزان واردات مبلمان خارجی به ایران در دست دارید؟
در طول دهه ۸۰ خورشیدی که واردات مبلمان به ایران آزاد شد، آمار واردات رسمی مبلمان، از طریق گمرک، به مرز ۴۰۰ تا ۵۰۰ میلیون دلار رسید. البته با این‌که در آن مقطع واردات آزاد بود در کنار واردات رسمی، واردات مبلمان به شکل غیرقانونی هم رونق داشت. حتی برخی مبلمان را با اسامی و کد-تعرفه‌های دیگر وارد ایران می‌کردند که طبیعتا اعداد آن در این آمار رسمی نمایش داده نشده است. اما از یک دهه پیش هم‌زمان با انتقال دانش فنی و به روز شدن صنعت مبلمان‌سازی در ایران و هم‌چنین ممنوع شدن واردات و به صفر رسیدن آمار واردات رسمی مبلمان، این صنعت تقویت شد. با این اتفاق، زمینه برای صادرات مبلمان ایرانی فراهم شد.
آیا هنوز واردات مبلمان ممنوع است؟ میزان واردات قاچاق چقدر است؟
بله در حال حاضر، واردات مبلمان ممنوع است. ضمن این‌که چون مبلمان به لحاظ وزنی، کالایی سنگین است قاچاق آن هم نسبت به کل صنعت خیلی زیاد نیست.
در حوزه صادرات وضع چگونه است؟
تا سال گذشته، ما در زمینه‌های مختلف این صنعت ۹۰ میلیون دلار صادرات داشتیم که بخشی از آن شامل مواد اولیه بود و بخش دیگر هم مربوط به صادرات محصول نهایی بوده است.
بیشتر به کدام کشورها صادرات داریم؟
بر اساس تحقیقاتی که ما در اتحادیه برای یافتن کشورهای هدف انجام داده‌ایم، بر حسب یکسری شاخص‌هایی که تعیین شده بود، کشورهای قزاقستان، ترکمنستان، افغانستان، آذربایجان، ارمنستان، قطر، عمان، بحرین، دبی، عراق و تعدادی از کشورهای آفریقایی و حتی روسیه جزو کشورهای هدف صادراتی صنعت مبلمان ایرانی بوده‌اند که قاعدتا بر حسب همین شاخص‌ها در عمل هم بیشترین صادرات را به عراق و بخشی هم به افغانستان و کشورهای حاشیه خلیج فارس داشته‌ایم.
نکته عجیب این است که چرا ارزش صادرات مبلمان ایرانی تا این حد پایین است؟
با توجه به برنامه‌ریزی‌های انجام شده، پیش‌بینی می‌کردیم رقم صادرات مبلمان ایرانی در سال‌های آینده حتی به ۵۰۰ میلیون دلار هم برسد اما متاسفانه مشکلات مربوط به تامین مواد اولیه، بی‌ثباتی نرخ ارز، مشکلات مربوط به روابط بین کشورها و قوانین واردات و صادرات بین‌المللی و همچنین بی‌ثباتی بخشی از قوانین صادراتی در داخل، باعث شده میزان صادرات در صنعت مبل و چوب ثابت بماند یا نزول کند. اخیرا هم صادرکنندگان ما برای بازگرداندن ارز حاصل از صادرات دچار مشکل شده‌اند، همه این‌ها دست به دست هم داده تا صادرات مبلمان افت کند.
بیشتر بخوانید:
از کجا مبل درجه یک و ارزان بخریم؟
مثل این‌که گلایه‌های بسیاری دارید؛ آیا این مشکلات قابل رفع است؟
با توجه به اشتغال‌زایی بالای صنعت چوب و مبلمان و هم‌چنین با درنظر گرفتن ارزش افزوده‌ بالایی که این صنعت دارد باید به آن بیشتر توجه شود، اما متاسفانه این نگاه وجود ندارد. صادرات یک امر خلق ‌الساعه نیست بلکه به برنامه‌ریزی و یک فرایند منظم نیاز دارد.
آینده صنعت مبلمان‌سازی در ایران را چطور ارزیابی می‌کنید؟
پتانسیل صنعت مبلمان‌سازی ایران بسیار بالاست، بر همین اساس، انتظار ما برای صادرات بیش از این بوده است . پیش‌بینی می‌کردیم با وجود این پتانسیل و ظرفیت، صادرات به ۵۰۰ میلیون دلار برسد اما به دلیل مشکلات مربوط به تامین مواد اولیه و نرخ ارز، سرعت رشد صادرات کافی نبوده است. بر این اساس، چندان نمی‌شود آینده واضحی برای این صنعت متصور شد. البته ما با وزارت صنعت، معدن وتجارت در تماس هستیم و در وزارتخانه برنامه‌هایی برای رفع موانع تولید و صادرات در حال انجام است اما منتظریم که تاثیر این برنامه‌ها را در عمل مشاهده کنیم."
economy,"همشهری آنلاین- بهزاد رنجبر: صدور این بخشنامه نشان می‌دهد، سیاست‌های بانک مرکزی برای مهار تورم، انقباضی‌تر شده و شاید بخشی از این سیاست نیز برای مهار قیمت ارز باشد؛ به بیان دیگر سیاستگذار تصمیم دارد از این طریق بخشی از نقدینگی را که سیالیت بیشتری دارد، جذب بانک‌ها کند. ضمن اینکه به‌نظر می‌رسد بانک مرکزی در تلاش است از یک طرف منابع مالی جدیدی برای بانک‌هایی که با ناترازی مواجهند تامین کند و از طرف دیگر نیازهای تولیدکننده‌ها را که به‌شدت نیازمند تامین هزینه‌های جاری و سرمایه درگردش هستند، تامین کند. همه اینها به‌معنای آن است که بانک مرکزی در تلاش است با یک تیر چند نشان بزند.
با این حال در سیاست‌های بانک مرکزی مثل همیشه به بازار سرمایه توجه نشده است. به‌طور کلی بین نرخ بهره بانکی و شاخص‌های بورس، همبستگی منفی وجود دارد؛ به بیان دیگر، افزایش نرخ بهره بانکی منجر به کاهش شاخص بورس و کاهش آن، منجر به افزایش شاخص می‌شود. این همبستگی از طریق نسبت قیمت به درآمد محاسبه می‌شود. اطلاعات موجود نشان می‌دهد با افزایش نرخ بهره بانکی نسبت قیمت به درآمد در بازار بدون ریسک به حوالی ۳رسیده است؛ درحالی‌که همین حالا این نسبت در بازار سهام در حدود ۹است.
بر همین اساس می‌توان گفت اثر این تصمیم دست‌کم درکوتاه‌مدت بر بازار سرمایه و شاخص بورس مطلوب نیست، چرا که به‌طور طبیعی به‌دلیل ریسک‌های موجود در بازار سهام نسبت قیمت به درآمد بازار سرمایه باید کمتر از بازده بدون ریسک یا نظام بانکی باشد تا خرید سهام جذابیت داشته باشد. در سال‌هایی که نرخ بهره بانکی در حدود ۵ بود این نسبت در بازار سرمایه در حدود ۴.۵ تا ۶.۵ در نوسان بود. همه اینها به‌معنای این است که در نتیجه تصمیم بانک مرکزی بازار سرمایه می‌تواند دچار تغییراتی شود.
ضمن اینکه انتشار این اوراق راه را برای افزایش بازده صندوق‌های سرمایه‌گذاری باز خواهد کرد. در واقع صندوق‌های با درآمد ثابت قادر به افزایش نرخ بازده به‌صورت رسمی خواهند بود و این موضوع می‌تواند جذابیت سرمایه‌گذاری در این صندوق‌ها را بیشتر کند و منجر شود سهامداران زیان دیده در بورس راهی این صندوق‌ها شوند.
با این حال تردیدهایی نیز در مورد اثر افزایش نرخ سود بر بازار سهام وجود دارد. طبق اعلام بانک‌ها، نرخ شکست این اوراق ۱۲درصد تعیین شده که به ‌معنای آن است که اگر سپرده‌گذار قبل از تاریخ سررسید، این اوراق را بازخرید کند نرخ سود سالانه ۱۲درصد به او سود تعلق خواهد گرفت که همین، عامل جذابیت خرید این اوراق را برای سرمایه‌گذاران کاهش خواهد داد و ممکن است بتواند مانع از خروج نقدینگی از بازار سهام شود. در چنین شرایطی باید دید پس از پایان فروش این اوراق چقدر نقدینگی از دست مردم خارج و به سمت پروژه‌هایی با بازده بالا هدایت خواهد شد.
بیشتر بخوانید:
این افراد مشمولان جدید دریافت سهام عدالت هستند | جاماندگان سهام عدالت بخوانند"
economy,"به گزارش همشهری آنلاین، موسی آقایی با اشاره به بحران های منطقه‌ای و تاثیر آن بر افزایش قیمت ارز گفت: چندین اتفاق داخلی و خارجی از جمله حوادث کرمان، درگیری ایران و پاکستان و همچنین حمله آمریکا و انگلستان به یمن، اقدام تروریستی رژیم صهیونیستی در سوریه و شلیک به پایگاه هوایی آمریکا توسط مقاومت عراق، همگی دست به دست هم داد تا بازار ارز ما دچار نوسان و افزایش قیمت شود اما به عنوان یک فعال اقتصادی امیدوارم این حوادث و تنش های داخلی و خارجی هر چه زودتر به پایان برسد تا دوباره بازار ارز مثل ماه‌های گذشته روزهای آرام و باثباتی را داشته باشد.
آیا بانک مرکزی در مدیریت بازار ارز موفق بود؟
وی در واکنش به این موضوع که گفته می‌شود بانک مرکزی در این شرایط بازار ارز را کنترل و مدیریت کرده، ادامه داد: قطعا اگر اینگونه نبود، با این سطح از نگرانی‌های سیاسی امنیتی منطقه، هم اکنون قیمت دلار بسیار بالاتر از نرخ های اخیر بود. بی تردید بانک مرکزی طبق سیاست های تثبیت و مد نظر خود می تواند همچنان به خوبی بازار ارز را مدیریت کند تا لطمه ای به اقتصاد کشور وارد نشود.
آقائی به فضاسازی رسانه‌ای و جوسازی برای سوق دادن مردم به سمت سرمایه گذاری در بازار ارز نیز گفت: بحث هجوم هیجانی و احساسی مردم به بازار ارز و تقاضاهای خُرد از سوی آنها نیز تاثیر صددرصدی و مداوم در نوسانات بازار ارز ندارد و در نهایت این بانک مرکزی است که می تواند با تکیه بر منابع ارزی و توان خود بازار را مدیریت کند. تحلیل‌ها بر این است قیمت‌های کنونی بزودی به سطح قبلی خود بازمی‌گردد.
امکان ریزش دلار تا قیمت‌های قبلی + جزئیات
دولت قصد ارزپاشی نداشت
این فعال اقتصادی با تایید بر عدم ارزپاشی از سوی بانک مرکزی افزود: مطمئنا اگر بانک مرکزی اقدام به ارزپاشی در بازار می کرد می توانست خیلی زودتر از اینها قیمت دلار را به پایین تر از ۵۰ هزار تومان نیز برساند، اما اینچنین نکرد. در واقع سیاست ها و برنامه های دولت و بانک مرکزی اینطور نیست که با ارزپاشی، بازار را مدیریت کنند؛ چراکه این اتفاق می تواند به اقتصاد کشور و منابع ارزی در آینده لطمه بزرگی وارد آورد.
چرا باید امیدوار بود؟
رئیس اتاق بازرگانی ایران و ازبکستان خاطر نشان کرد: باید به این نکته نیز توجه داشت که با وجود اتفاقات و درگیری های داخلی و خارجی اخیر که در مجموع بحران سیاسی نظامی امنیتی محسوب می‌شوند، همین که قیمت ارز در همین محدوده دچار نوسان شده و مثل سالهای گذشته با افزایش قابل توجهی همراه نبوده، جای امیدواری است. در نتیجه اگر اتفاق جدیدی رخ ندهد و این روند به سمت آرامش برود، بعید به نظر می رسد قیمت دلار تا پایان سال دوباره، جهش کند.
پیش بینی این فعال اقتصادی در حالی است که روز گذشته گزارش میدانی از بازار حکایت از فروکش کردن تب و تاب قیمت دلار داشت. قیمت دلار که در روزهای گذشته در بازار آزاد همسو با اخبار سیاسی تا ۵۹ هزار تومان هم پیش رفته بود، روز گذشته در ادامه روند کاهشی روز چهارشنبه و پنجشنبه، به کانال ۵۶ هزار تومان برگشت."
economy,"به گزارش همشهری آنلاین، ایمان محرابی نیا افزود: با توجه به افزایش ترافیک در پایان هفته، در برخی از محورهای مواصلاتی محدودیت ترافیکی اعمال می‌شود.
وی بیانر کرد: تردد موتورسیکلت (به استثنای موتورسیکلت‌های انتظامی و امدادی) از ساعت ۱۲ امروز (چهارشنبه) تا روز شنبه (۱۴ بهمن) از محورهای کرج- چالوس، هراز، فیروزکوه، تهران- سمنان - مشهد و برعکس ممنوع است.
به گفته وی، همچنین تردد انواع وسایل‌نقلیه از ساعت ۱۴ تا ۲۴ روزهای چهارشنبه و پنجشنبه (۱۱ و ۱۲ بهمن‌ماه) از مرزن‌آباد به‌سمت کرج و تهران ممنوع بوده و در صورت اعلام ماموران پلیس، تردد از ساعت ۱۵ تا ۲۴ این روزها از ابتدای پل «زنگوله» به‌سمت چالوس یک‌طرفه خواهد بود.
محرابی نیا گفت: محدودیت تردد از ساعت ۱۴ تا ۲۳ روز جمعه (۱۳بهمن)، از ساعت ۱۴ این روز در آزادراه تهران- شمال اعمال محدودیت تردد برای خودروها به مقصد چالوس انجام می‌شود.
مسئول سالن عملیات مرکز مدیریت راه‌های کشور اظهار کرد: همچنین از ساعت ۱۵ جمعه از ابتدای پل زنگوله (از دهانه شمالی تونل البرز به‌سمت چالوس) انسداد به‌صورت کامل بوده و از ساعت ۱۷ نیز از مرزن‌آباد به‌سمت تهران (شمال به جنوب) به‌صورت یک‌طرفه اجرا می‌شود.
او بیان کرد: از ساعت ۲۳ جمعه این طرح اتمام یافته و از پل زنگوله تا مرزن‌آباد مسیر دوطرفه می‌شود، همچنین تردد از مسیر جاده قدیم تا محدوده پل زنگوله برای ساکنان و افراد محلی آزاد است.
آخرین وضعیت ۳ جاده مهم کوهستانی شمال کشور | کندوان بازگشایی شد
محرابی نیا یادآور شد: در صورت پرحجم بودن ترافیک در این محور، تردد انواع وسایل‌نقلیه از ساعت ۱۴ تا ۲۳ روز شنبه (۱۴بهمن) از آزادراه تهران شمال به‌سمت مرزن‌آباد ممنوع بوده و تردد انواع وسایل‌نقلیه از ساعت ۱۷ تا ۲۳ همان روز به‌سمت کرج و تهران یک‌طرفه خواهد بود.
او تاکید کرد: در محور هراز در صورت افزایش حجم ترافیک و صلاحدید ماموران پلیس‌راه، محدودیت یک‌طرفه مقطعی در روزهای چهارشنبه، پنجشنبه و جمعه (۱۱، ۱۲و ۱۳ بهمن‌ماه) به‌صورت رفت و برگشت از محدوده پلور تا پلیس‌راه لاریجان و برعکس انجام خواهد شد.
او گفت: در محور کندوان تردد انواع خودروهای تریلر، کامیون و کامیونت (به استثنای خودروهای حامل مواد سوختی و یا فاسدشدنی) از محور کرج- چالوس و برعکس ممنوع بوده و همچنین تردد خودروهای تریلرها از محور هراز همچنان ممنوع است.
محرابی نیا اظهار کرد: تردد خودروهای کامیون و کامیونت (به استثنای خودروهای حامل مواد سوختی یا فاسدشدنی) از ساعت ۱۴ تا ۲۴ روزهای چهارشنبه و پنجشنبه (۱۱ و ۱۲ بهمن) و همچنین از ساعت ۶ تا ۲۴ روزهای جمعه و شنبه (۱۳ و ۱۴ بهمن) از محور هراز ممنوع است.
او بیان کرد: اجرای محدودیت‌های یاد شده منوط به افزایش حجم تردد در محورها بوده و در صورتی که وضعیت ترافیک عادی باشد، اجرای محدودیت‌ها لغو خواهد شد."
economy,به گزارش همشهری آنلاین، میعاد صالحی در فضای مجازی نوشت: در راستای رفاه هموطنان گرامی و درخواست های متعدد واصله و به منظور حذف صف های حضوری خرید بلیت، در پیش فروش بلیت های اسفند که روز سه شنبه آغاز می‌شود، برای اولین بار، کل ظرفیت بلیط به صورت اینترنتی عرضه می‌شود و پس از ۴ ساعت، بلیت‌های باقیمانده همزمان اینترنتی و حضوری (آژانس) عرضه می شود.
economy,"به گزارش همشهری آنلاین، هرازگاهی، تولید مازاد یک محصول کشاورزی موجب می‌شود که کشاورزان با افت قیمت شدید محصول مواجه شوند؛ در این وضعیت یا دولت باید با خرید تضمینی به کمک کشاورزان بشتابد یا راه صادرات محصول موردنظر هموار شود. اما این بار قرعه به نام سیب‌زمینی افتاده و افزایش تولید آن سبب شده است که در انبارها ذخیره شود به طوری که ادامه این وضعیت می‌تواند خسارت زیادی به کشاورزان وارد کند.
رئیس هیئت مدیره اتحادیه بارفروشان میوه و تره‌بار تهران با بیان اینکه شاهد افزایش تولید سیب‌زمینی و ذخیره آن در انبارها هستیم، به همشهری می‌گوید: الان سیب‌زمینی نو در حال برداشت است و سیب‌زمینی کهنه هم در انبارها به وفور وجود دارد. با توجه به این شرایط، باید خرید تضمینی محصول از کشاورز هر چه زودتر انجام و زمینه صادرات بیشتر هم هموار شود تا انگیزه کشاورز برای اینکه سال بعد هم زمین‌های خود را زیر کشت ببرد، ‌حفظ شود.
اکبر یاوری با بیان اینکه سیب‌زمینی محصول استراتژیکی است و از غذاهای اصلی مردم است، عنوان می‌کند: در حال حاضر، میزان تولید سیب‌زمینی در کشور نزدیک به ۵ میلیون تا ۵ میلیون و ۲۰۰ هزار تن است. سرانه مصرف سیب‌زمینی برای هر ایرانی در کشور حدود ۳۰ کیلوگرم در سال است که اگر ضرب‌در جمعیت ایران شود میزان مصرف داخل حدود ۲ میلیون و ۴۰۰ هزار تن است. همچنین، نزدیک به ۶۰۰ هزار تن هم صادرات داریم. اگر به این آمار ۵۰۰ هزار تن هم بابت بذر اضافه شود کل مصرف در داخل و صادرات ۲ میلیون و ۵۰۰ هزار تن می‌شود. بر این اساس، دولت و وزارت جهاد کشاورزی باید راهکاری بیندیشد تا سیب‌زمینی مازاد، خرید تضمینی شود یا مشوق‌هایی برای صادرکنندگان در نظر بگیرند که بتوانند سیب‌زمینی بیشتری صادر کنند تا کاهش قیمت این محصول جبران شود.
گلایه کشاورزان از قیمت پایین محصولات کشاورزی
رئیس هیئت مدیره اتحادیه بارفروشان میوه و تره‌بار تهران با انتقاد از قیمت پایین محصولات کشاورزی در کشور می‌گوید: در حال حاضر قیمت هر کیلو سیب‌زمینی در میدان بزرگ تهران از ۷ تا ۱۱ هزار تومان است. قیمت محصولات دیگر مانند گوجه فرنگی و پیاز هم پایین است. این در حالی است که باری که زیر ۱۰ هزار تومان باشد خرج آن درنمی‌آید و به همین دلیل انگیزه‌ای برای کشاورز نمی‌ماند که سال بعد هم بخواهد ریسک تولید را بپذیرد.
یاوری با تاکید بر اینکه صادرات محصولاتی مانند سیب‌زمینی و پیاز باید افزایش یابد، عنوان می‌کند: صادرکنندگان ما سال‌ها زحمت کشیده و کشورهایی را به عنوان کشور هدف برای خود مشخص کرده‌اند این در حالی است که برخی قوانین و تصمیمات یکباره مانند تعرفه محصولات صادراتی سبب می‌شود تمام فرایند صادرات مختل شود و کشورهای دیگر به راحتی جایگزین ایران شوند.
رئیس هیئت مدیره اتحادیه بارفروشان میوه و تره‌بار تهران بر لزوم اصلاح الگوی کشت نیز تاکید و بیان می‌کند: باید الگوی کشت اصلاح شود و نباید فقط شعار آن داده شود. اگر الگوی کشت وجود داشته باشد تولید قابل مدیریت است و دیگر شاهد مازاد تولید محصولی نخواهیم بود ولی تا زمانی که از الگوی کشت غفلت شود شاهد آن هستیم که هر چند وقت یکبار محصولات روی دست کشاورزان می‌ماند."
economy,"به گزارش همشهری آنلاین، جبرئیل برادری روز سه شنبه در نشست خبری خود به مناسبت چهل و پنجمین سالروز دهه فجر در جمع خبرنگاران با تاکید براینکه تامین اقلام پروتئینی استان تهران اولویت مهم جهاد کشاورزی استان است، افزود: در بحث تامین گوشت مرغ، اکنون جوجه ریزی در سطح کشور بیش از ۱۴۷ میلیون قطعه انجام می شود که این میزان می تواند بازار شب عید و ایام نوروز کل کشور را تامین کند بنابراین استان تهران نیز مشکلی در تامین گوشت مرغ نخواهد داشت.
رییس جهاد کشاورزی استان تهران اظهار کرد: اکنون قیمت هر کیلوگرم مرغ زنده درب واحدهای تولیدی بین ۵۷ تا ۵۸ هزارتومان است که گوشت مرغ آن به طور متوسط بین ۸۵ تا ۸۷ هزارتومان باید به دست مصرف کنندگان برسد و قیمت هایی بیش از این گران فروشی محسوب می شود.
به گفته وی، نیاز استان تهران به گوشت مرغ روزانه ۱۵۰۰ تن و گوشت قرمز ۴۸۰ تن است که در حال حاضر به دلیل فراوانی جوجه ریزی و واردات گوشت قرمز، گوشت مرغ و گوشت قرمز استان تامین است.
برادری تصریح کرد: در بحث تامین گوشت قرمز گوساله هیچ مشکلی نداریم و این محصول تامین است اما در تامین گوشت گوسفندی با اندکی ضعف روبرو هستیم که براساس برنامه ریزی دولت روزانه ۱۵۰ تن گوشت گوسفندی وارداتی علاوه بر گوشت تولید داخلی روانه فروشگاه های زنجیره ای، میادین میوه و تره بار و بازار می شود.
رییس جهاد کشاورزی استان تهران درباره بازار میوه شب عید گفت: امسال با برنامه ریزی و سیاست گذاری دولت و همکاری بخش خصوصی امسال همچون سال گذشته ذخیره سازی مطللوبی در میوه شب عید صورت گرفته و با اعلام کارگروه مربوطه در اواخر اسفندماه در میادین میوه و تره بار و مراکز توزیع عرضه می شود.
به گفته وی، تاکنون برای استان تهران ۵ هزارتن سیب درختی قرمز و زرد و پرتقال تامسون شمال ذخیره سازی شده است.
برادری اظهار کرد: در زمینه تامین خرما مورد نیاز ایام مبارک ماه رمضان نیز ذخیره سازی های خوبی صورت گرفته و مشکلی در تامین و عرضه این محصول با قیمت های مناسب در سطح استان نداریم.
زمان برگزاری نمایشگاه عرضه مستقیم کالا اعلام شد | تخفیف کالاهای عرضه شده چقدر است؟
وی با تاکید براینکه کالاهای اساسی مورد نیاز کشور همچون برنج، روغن و شکر نیز تامین است و استان تهران نیز در زمینه تامین هیچ مشکلی ندارد افزود: اجازه نمی دهیم کوچکترین التهابی در بازار شب عید، ایام نوروز و ایام مبارک ماه رمضان برای گوشت قرمز، گوشت مرغ، کالاهای اساسی و خرما اتفاق بیفتد.
رییس جهاد کشاورزی استان تهران گفت: در دهه فجر امسال ۹۷ پروژه کشاورزی با اعتبار ۲ هزار میلیارد تومان (دو همت) در بخش های مختلف کشاورزی استان تهران افتتاح می شود که برای ۲۸۰۰ نفر اشتغالزایی ایجاد شده است.
وی اضافه کرد: از این تعداد ۱۱ پروژه در حوزه تولیدات گیاهی، ۷۴ پروژه در حوزه آب و خاک، ۶ پروژه صنایع کشاورزی، ۴ پروژ دام و طیور و ۲ پروژه حوزه شیلات و آبزیان است."
economy,"به گزارش همشهری آنلاین، بر اساس شیوه‌ نامه نحوه برگزاری حراج حضوری شمش طلا استاندارد در مرکز مبادله ارز و طلای ایران، پنجمین جلسه حراج شمش طلای استاندارد در روز یکشنبه مورخ ۱۵ بهمن ماه ۱۴۰۲، انجام خواهد گرفت.
زمان جلسه حراج از ساعت ۱۲:۰۰ تا ۱۶:۰۰ است و وجه الضمان مبلغ ۳ میلیارد و ۵۰۰ میلیون ریال به ازای هر قطعه شمش طلای استاندارد است.
متقاضی خرید می تواند تا ساعت ۲۴ روز شنبه مورخ ۱۴ بهمن ماه ۱۴۰۲ مبلغ وجه الضمان را پرداخت کند.
گفتنی است، مبلغ وجه الضمان باید نزد بانک ملی ایران، شعبه بانک کارگشایی مرکز و به شماره حساب مرکز مبادله ارز و طلای ایران پرداخت شود.
شرایط جدید خرید خرد و عمده شمش طلا | حداقل و حداکثر حجم خرید و محل تحویل مشخص شد"
economy,"به گزارش همشهری آنلاین، امروزچهارشنبه۱۱ بهمن تا لحظه تنظیم این خبر بر اساس نرخ اعلامی اتحادیه صنف فروشندگان و سازندگان طلا، جواهر، نقره و سکه تهران، قیمت طلای ۱۸ عیار هر گرم ۲ میلیون و ۹۵۲ هزار تومان، قیمت سکه تمام‌بهار آزادی طرح قدیم ۳۱ میلیون تومان، قیمت سکه تمام‌بهار آزادی طرح جدید نیز ۳۳ میلیون و ۵۵۰ هزار تومان است.
قیمت نیم‌سکه بهار آزادی ۱۸ میلیون و ۸۵۰ هزار تومان، ربع سکه بهار آزادی ۱۱ میلیون و ۸۵۰ هزار تومان و سکه یک‌ گرمی ۶ میلیون و ۱۵۰ هزار تومان تعیین شده است.
از کجا طلای آب شده بخریم؟ | نکاتی که قبل از خرید باید در مورد طلای آب شده بدانید
محصول نرخ (تومان)
سکه تمام طرح جدید ۳۳ میلیون و ۵۵۰ هزار
سکه تمام طرح قدیم ۳۱ میلیون
نیم سکه بهار آزادی ۱۸ میلیون و ۸۵۰ هزار
ربع سکه بهار آزادی ۱۱ میلیون و ۸۵۰ هزار
سکه یک گرمی ۶ میلیون و ۱۵۰ هزار
طلای ۱۸ عیار ۲ میلیون و ۹۵۲ هزار"
economy,"به گزارش همشهری آنلاین، داوود منظور در حاشیه نشست مشترک شورای برنامه ریزی و توسعه لرستان افزود: مجموع پاداش بازنشستگان ۳۳ هزار میلیارد تومان بود که قبلا برای حدود ۷۵ هزار بازنشسته و ۳۰ هزار ایثارگر ۲۴ هزار میلیارد تومان تخصیص داده شد، برای بخش باقی‌مانده نیز روز گذشته تخصیص داده شد و تا چند روز آینده به حساب بازنشستگان واریز می‌شود.
وی در ارتباط با بازدید از پروژه های عمرانی لرستان اظهار کرد: سد معشوره به عنوان یک سد راهبردی و مهم در لرستان از اولویت‌های دولت است.
منظور ادامه داد: متوسط کشور ۱.۸ تخت بیمارستانی به ازای هر هزار نفر جمعیت است که این نسبت در لرستان پایین است، با این وجود چندین بیمارستان مهم در استان در حال ساخت است که امیدواریم تا پایان سال آینده به ویژه بیمارستان‌های نیایش خرم‌آباد، دورود و کوهدشت به بهره‌برداری برسند.
رئیس سازمان برنامه و بودجه در خصوص پرداخت پاداش بازنشستگان، گفت: بازنشستگانی که سال گذشته بازنشسته شدند، پاداش پایان خدمت بازنشستگان باید به صورت متمرکز از طریق سازمان اختصاص پیدا می‌کرد.
پاداش پایان خدمت کارکنان دولت در سال آینده تعیین شد
وی بر حضور حداکثری مردم در انتخابات پیش‌رو تاکید و تصریح کرد: مطمئن هستیم مردم پرشور در انتخابات شرکت خواهند کرد و با حماسه باشکوه خود بار دیگر دشمنان را ناامید خواهند کرد و مجلس قوی را تشکیل خواهند داد."
economy,"به گزارش همشهری آنلاین، سید محمد هادی سبحانیان به مناسبت گرامی‌داشت دهه فجر و تکریم مودیان مالیاتی، بخشودگی جرایم مالیاتی تا سقف ۲۰ میلیارد ریال را ابلاغ و در بخشنامه‌ای شرایط و میزان بخشودگی جرایم مالیاتی و عوارض و جرایم عدم انجام تکالیف را به مدیران کل امور مالیاتی تفویض کرد.
در بخشنامه ابلاغی رئیس کل سازمان امور مالیاتی آمده است: به مناسبت فرا رسیدن دهه مبارک فجر و تکریم مودیان محترم مالیاتی، بخشودگی جرایم قابل بخشش مالیات و عوارض و جرایم عدم انجام تکالیف حسب مورد با رعایت مقررات ماده ۱۹۱ قانون مالیاتهای مستقیم در موارد زیر به مدیران کل امور مالیاتی تفویض می‌شود:
۱. اختیار بخشودگی جرایم مالیات و عوارض قابل بخشش هر سال/ دوره برای مؤدیانی که نسبت به پرداخت بدهی سال یا دوره مربوط تا آخر بهمن ماه سالجاری اقدام نمایند، در خصوص اشخاص حقیقی تا سقف پنج میلیارد ریال و در مورد اشخاص حقوقی تا سقف ۲۰ میلیارد ریال بخشودگی جرایم موضوع این بند فارغ از زمان پرداخت بدهی مالیات و عوارض هر سال دوره است و پرداخت بدهی قبل از ابلاغ این تفویض اختیار، مانع اعمال بخشودگی جرایم قابل بخشش نخواهد بود.
۲. بخشودگی جرائم مالیات و عوارض ارزش افزوده قطعی شده در اجرای جزء (۱) بند (ب) تبصره (۶) قانون بودجه سال ۱۴۰۲ در صورت عدم اعتراض مودی برای طرح پرونده در هیات حل اختلاف مالیاتی و یا انصراف از اعتراض طرح شده در هیات های حل اختلاف مالیاتی پرونده های مذکور و در صورت پرداخت یا ترتیب پرداخت مالیات و عوارض قطعی شده حداکثر ظرف مدت شش ماه از تاریخ این نامه تا میزان صد (۱۰۰) درصد خواهد بود.
فروش این محصولات مالیات ندارد | کدام واریزی های حساب‌ تجاری مشمول مالیات می شود؟"
economy,"به گزارش همشهری آنلاین، محمود نجفی‌عرب در نشست مشترک ستاد اقتصاد مقاومتی دادگستری استان تهران و شورای گفت‌وگوی دولت و بخش خصوصی استان تهران اظهار کرد: با وجود اینکه تمام مقامات کشور بر خصوصی سازی تاکید دارند اما آن چیزی که در بدنه شاهد اجرا هستیم اساسا اینگونه نیست.
وی افزود: بر اساس سیاست اصل ۴۴ قانون اساسی به دولت تاکید شده تا سال ۹۳ باید کلیه واگذاری‌ها را انجام دهد اما این امر محقق نشده است.
رئیس اتاق بازرگانی تهران ادامه داد: سهم دولت و شرکت‌های شبه دولتی در بورس و فرابورس حدود ۸۵ درصد است که خود مبین وضعیت بخش خصوصی در کشور است.
وی تصریح کرد: با وجود فشار مسئولان رده یک کشور برای افزایش سهم بخش خصوصی در اقتصاد کشور اما این مهم محقق نشده است؛ در صورتی که سهم بخش خصوصی بیشتر بود از تحریم‌ها نیز کمتر آسیب می‌دیدیم.
خط و نشان برای فراریان مالیاتی در لایحه بودجه ۱۴۰۳
نجفی‌عرب گفت: در بخش تجهیزات پزشکی صاایران رقیب بخش خصوصی شده است که این رقابت منطقی نیست؛ دولت امکاناتی را در اختیار دارد که بخش خصوصی آنها را ندارد.
وی افزود: یکی از ایرادهای جدی ‌لایحه بودجه سال آینده این است که بانک مرکزی مکلف شده برای جلوگیری از فرار مالیاتی، حساب مودی که بدهی مالیاتی دارد، بر اساس اطلاع سازمان امور مالیاتی مسدود و ظرف مدت ۵ روز آن را به حساب سازمان امور مالیاتی واریز کند.
رئیس اتاق بازرگانی اتاق تهران افزود: بر اساس مذاکره‌ای که با رئیس بانک مرکزی انجام شد وی نیز مخالف این موضوع است؛ درخواست می‌شود که این موضوع را در لایحه بودجه سال آینده اصلاح کنند تا تبدیل به بلایی برای تولید کنندگان نشود.
رئیس اتاق بازرگانی تهران ادامه داد: مجلس به دنبال افزایش تعطیلی در کشور و اضافه شدن یک روز به تعطیلات هفته است اما برای اینکه بتوانیم با دنیا ارتباطات تجاری خود را حفظ کنیم بهتر است که شنبه در کنار جمعه تعطیل باشد."
economy,"به گزارش همشهری آنلاین، امروز بانک مرکزی رسما اعلام کرد: پس از انتقال موفق و کامل سپرده‌ها، داراییها، تسهیلات، کارکنان و شعب موسسه اعتباری نور به بانک ملی ایران،؛ این موسسه منحل شد. پیش از این هم این بانک به فعالیت موسسه اعتباری توسعه پایان داده بود و تنها ۲ موسسه اعتباری دیگر باقی مانده است که یکی از آنها هم روزهای آخر حیات خود را طی می‌کند؛ یعنی موسسه اعتباری کاسپین.
البته مقامات بانک مرکزی هنوز اظهارنظری در خصوص احتمال انحلال بانک‌های ناتراز نداشته‌اند و تنها احسان خاندوزی، وزیر اقتصاد چند روز پیش نسبت به ادامه فعالیت این بانک‌ها هشدار داد و اعلام کرد: ناترازی بانک‌ها را نمی‌توان به بعد موکول کرد و از این رو اگر در زمان‌بندی مدنظر بانک مرکزی، بانک‌های ناتراز برای اصلاح رویه موجود اقدام نکنند، با آنها برخورد خواهد شد.
سخنگوی اقتصادی دولت درباره سهم بانک آینده در ایجاد پایه پولی و علت‌عدم برخورد جدی با این بانک، اظهار کرد: ناترازی بانک‌ها موضوعی نیست که بتوان اصلاح آن را به فردا یا دولت بعد موکول کرد، چون هر چه زمان بیشتری می‌گذرد، حجم ناترازی بالاتر می‌رود و تحمیل هزینه بر اقتصاد کشور بیشتر می‌شود.
خاندوزی تاکید کرد که برای امسال مقرر شده بود برای سه موسسه و بانک که مشکل ناترازی آنها از طرق عادی، قابل حل و فصل نیست تصمیم‌گیری شود. در مورد بانک آینده و سایر بانک‌های ناتراز دیگر، اگر در زمان‌بندی مدنظر بانک مرکزی، این بانک‌ها برای اصلاح رویه اقدام نکرده و اصلاح در اضافه‌برداشت‌ها صورت ندهند، با آنها برخورد خواهد شد؛ به‌خصوص اینکه با قانون خوبی که مجلس مصوب کرده، اختیارات بانک مرکزی افزایش یافته و این بانک در موعد خود تصمیم لازم را خواهد گرفت.
نور هم خاموش شد
بانک مرکزی در اطلاعیه‌ای رسمی اعلام کرد: پس از انتقال موفق و کامل سپرده‌ها، داراییها، تسهیلات، کارکنان و شعب موسسه اعتباری نور به بانک ملی ایران در کمتر از ۲ ماه، مجمع عمومی فوق‌العاده مؤسسه اعتباری غیربانکی نور توسط کمیته عالی ساماندهی بازار غیرمتشکل پولی در بانک مرکزی برگزار و بر اساس تصمیم اعضاء مجمع عمومی یاد شده، این موسسه منحل گردید و هیأت تصفیه مؤسسه یاد شده نیز توسط بانک مرکزی ایران منصوب و فرآیند تصفیه مؤسسه آغاز شده است.
در چارچوب مصوبات یاد شده و اختیارات بالادستی اعطایی به بانک مرکزی، مجمع عمومی فوق‌العاده مؤسسه اعتباری غیربانکی نور در روز چهارشنبه مورخ ۱۱/۱۱/۱۴۰۲ توسط کمیته عالی ساماندهی بازار غیرمتشکل پولی برگزار و بر اساس تصمیم اعضاء محترم مجمع عمومی یاد شده مؤسسه مزبور منحل گردیده و هیأت تصفیه مؤسسه یاد شده توسط بانک مرکزی ایران منصوب و فرایند تصفیه مؤسسه آغاز شده است.

این نهاد ناظر بازار پول خاطر نشان می‌سازد، این فرآیند به عنوان گامی مهم در راستای حفظ ثبات و سلامت نظام بانکی محسوب شده و بانک مرکزی از هموطنان گرامی تقاضا دارد اخبار و اطلاعات مربوط به این طرح ملی را صرفاً از طریق اطلاعیه‌های رسمی بانک مرکزی جمهوری اسلامی ایران پیگیری کنند.
پاکسازی بازار پول از ناسالم‌ها
به گزارش همشهری آنلاین، در طول یک دهه اخیر برخورد با موسسات اعتباری فاقد مجوز و پس از آن انحلال بانک‌های نظامی شدت گرفت و در گام نخست بانک مرکزی پرونده برخی از این موسسات تورم‌ساز نظیر ثامن الحجج را بست.
پس از آن سراغ بانک‌ها و نهادهای مالی وابسته به نهادهای نظامی رفت که نتیجه آن ادغام بانک‌های انصار، حکمت، مهر اقتصاد، قوامین و موسسه اعتباری کوثر در بانک سپه بود. در دولت سیزدهم تاکنون پرونده ۲ موسسه اعتباری نور و توسعه هم بسته شد و باید دید نوبت به بانک‌ها ناتراز می‌رسد یا نه؟"
economy,"به گزارش همشهری‌آنلاین، بررسی داده‌های مرکز ملی بهبود محیط کسب وکار بیانگر این است که سازمان استاندارد صدرنشین حذف مجوزهای کاغذی است به این صورت که از میان ۷۳۲ مجوز صادر شده ۳۳۶ مجوز کاغذی به الکترونیکی تبدیل شده است.
براساس داده‌های مرکز ملی بهبود کسب و کار تا روز نهم بهمن در مجموع پنج هزار و ۶۵۲ فعال اقتصادی، مجوزهایشان را الکترونیکی کرده و شناسه یکتا گرفته‌اند.
از این میان ۹۹۸ نفر دارای مجوز از وزارت ورزش و جوانان و سه هزار و ۸۴۸ نفر دارای مجوز صنفی بوده‌اند با توجه به تعداد صاحبان پروانه کسب و مجوزهای صادره در میان دستگاه ها، وزارت ورزش و جوانان در کارزار تبدیل مجوزهای کاغذی به الکترونیک تاکنون پیشتاز بوده است.
همچنین اتاق اصناف ایران نیز سه هزار و ۸۴۸ مجوز این حوزه را الکترونیک کرده است که معادل ۱.۳ درصد است.
رتبه
صادرکننده مجوز
تعداد مجوز های صادره قبلی
مجوزهای کاغذی الکترونیک شده
درصد مجوز تبدیل شده به صادره قبلی
۱
سازمان ملی استاندارد
۷۳۲
۳۳۶
۴۵.۹ %
۲
وزارت ارتباطات
۲۶۶۱
۳۷۸
۱۴.۲%
۳
وزارت ورزش و جوانان
۹۹۳۷
۹۹۸
۱۰%
۴
اصناف ایران
۳۰۳۶۳۱
۳۸۴۸
۱.۳ %
مجوزهای تبدیل شده سایر وزارتخانه ها به دلیل کم بودن تعداشان در این فهرست نیامده اند
براساس این گزارش با حکم ماده یک قانون تسهیل صدور مجوزها، همه مجوزهای کاغذی تا پایان سال ۱۴۰۲ باید به مجوز الکترونیکی (شناسه یکتا) تبدیل شوند.
بیشتر بخوانید:
از این تاریخ به صاحبان پروانه‌ های کسب کاغذی خدمات دولتی ارائه نمی‌ شود
درگاه ملی مجوزها امکان صدور غیرحضوری و رایگان شناسه یکتا برای صاحبان مجوزهای کاغذی را فراهم کرده و از دی‌ماه گذشته، عملیات تبدیل مجوزهای کاغذی به شناسه یکتا شروع شده است.
زیرساخت نرم‌افزاری کارزار ملی حذف مجوزهای کاغذی، طی ماه‌های گذشته توسط مراکز فناوری اطلاعات اکثر دستگاه‌های اجرایی عملیاتی شده‌است اما وزارت‌خانه‌های صمت، کشور و آموزش‌وپرورش هنوز زیرساخت لازم نرم‌افزاری برای اجرای ماده یک قانون تسهیل صدور مجوزها و تبدیل مجوزهای کاغذی به الکترونیک و را فراهم نکرده‌اند."
economy,"به گزارش همشهری آنلاین، ارسلان مالکی از انجام مطالعات و شناسایی نقاط مناسب برای شهرک سازی در خوارزمی پاکدشت، اعتمادیه پرند و ملارد واقع در استان تهران خبر داد.
وی اضافه کرد: در طرح نهضت ملی مسکن چند روش برای تأمین زمین تعریف شده که یکی از آن‌ها شناسایی اراضی چسبیده به محدوده شهر و الحاق آن به محدوده شهرهای موجود برای ساخت واحدهای مسکونی است.
مالکی افزود: یکی از روش‌های جدید، شهرک‌سازی است که بر اساس آن، خارج از حریم شهر، مکانی برای ایجاد یک شهرک مستقل به‌منظور ساخت‌وساز با شرایط خاص و تراکم کم شناسایی می‌شود تا اگر کسی بخواهد با فاصله منطقی از شهر، سکونتگاه ویلایی داشته‌ باشد، این امکان فراهم شود.
وی با بیان این‌که این‌که تاکنون ۵۰ نقطه شناسایی شده و ۲۳ نقطه در شورای‌عالی شهرسازی و معماری تصویب شده‌ است، ‌ تصریح کرد: سایر نقاط نیز در مراحل مختلف قرار دارد و یزد و قم دو استانی هستند که ساخت و ساز در قالب شهرک در آن‌ها آغاز شده‌ است. در تهران نیز مطالعات و شناسایی نقاط مناسب برای شهرک سازی آغاز شده و تاکنون در خوارزمی پاکدشت، اعتمادیه پرند، ملارد و... شناسایی اراضی انجام شده‌ است.
مبلغ قسط وام نهضت ملی مسکن چقدر شد؟ | پرداخت اقساط پلکانی اختیاری است
مدیرعامل سازمان ملی زمین و مسکن با اشاره به صنعت شهرها گفت:‌ تاکنون زمین به استعداد ساخت بیش از ۱۱۰ هزار واحد به صنعت شهرها اختصاص داده شده و در بخشی از آن‌ها در شهرهایی مثل ماهشهر و خواف کلنگ‌زنی و آماده سازی شروع شده‌ است.
وی بیان کرد: در تهران هم تلاش می‌کنیم در یکی از شهرهای اطراف مثل اشتهارد تأمین اراضی مناسب در قالب صنعت شهرها انجام شود.
مالکی با اشاره به این‌که «صنعت شهر» مهم‌ترین رویکرد دولت سیزدهم برای استفاده از مشارکت واحدهای تولیدی و صنعتی در فرآیند تامین زمین کارکنان و کارگران است، گفت: در این راستا دولت تسهیلات و تخفیف‌ها و مجوزهای لازم را تامین و ابلاغ می‌کند و واحدهای تولیدی در تامین زمین و احداث واحدهای مسکونی پرسنل خود مشارکت خواهند داشت."
economy,"به گزارش همشهری آنلاین، حمیدرضا رستگار در نشست خبری نمایشگاه عرضه مستقیم کالای بهاره و ضیافت رمضان ادامه داد: برگزاری رویداد نمایشگاه عرضه مستقیم کالاهای بهاره و ضیافت رمضان رویدادی مرسوم است که امسال همزمان با هم و در قالب نمایشگاه از عید تا عید برگزار می شود.
وی ادامه داد: اصناف به دنبال عرضه کالاهای با کیفیت با نازلترین قیمت در این نمایشگاه هستند و در این زمینه جلسات زیادی برگزار شد تا این نمایشگاه به بهترین شکل انجام شود.
وی تخفیف ارائه شده بر کالاهای عرضه شده در این نمایشگاه را ۲۰ تا ۶۰ درصد عنوان کرد.
احمد ابوالحسنی نایب رئیس اتاق اصناف تهران و مسئول امور نمایشگاهی اتاق نیز در این نشست مکان برگزاری نمایشگاه را پارک ارم، فرهنگسرای اشراق، فرهنگسرای خاوران، شهر آفتاب و مصلای تهران اعلام کرد.
به گفته او نمایشگاه بهاره از ۱۵ تا ۲۵ اسفند از ۱۰ صبح تا ۹ شب و در ۴ روز مقارن رمضان از ساعت ۳ بعدازظهر تا ۱۰ شب برگزار می شود.
ابوالحسنی اضافه کرد: پوشاک، کیف و کفش موادغذایی، شیرینی و شکلات و آجیل، کالاهای اساسی و کالای خواب از کالاهایی است که در این نمایشگاه عرضه می شود."
economy,"به گزارش همشهری آنلاین، در معاملات امروز یک‌شنبه ۱۵ بهمن ۱۴۰۲ مرکز مبادله ارز و طلای ایران، هر اسکناس دلار آمریکا با کاهش جزئی نسبت به روز کاری قبل به ۴۲ هزار و ۹۲۰ تومان و نرخ حواله دلار هم به‌نرخ ۳۹ هزار و ۵۲۱ تومان معامله می‌شود.
قیمت هر اسکناس یورو در مرکز مبادله ایران نیز با افزایش نسبت به روز کاری قبل به ۴۶ هزار و ۳۴۱ تومان و نرخ حواله یورو نیز به ۴۲ هزار و ۶۷۱ تومان رسیده است.
یک پیش‌بینی از قیمت ارز تا پایان سال | بانک مرکزی چقدر در مدیریت بازار ارز موفق عمل کرد؟
از سوی دیگر، اسکناس درهم امارات نیز با ثبات قیمت نسبت به روز کاری گذشته ۱۱ هزار و ۶۸۷ تومان ارزش‌گذاری شده و نرخ حواله درهم نیز ۱۰ هزار و ۷۶۱ تومان است."
economy,"به گزارش همشهری آنلاین، امروز شنبه ۱۴ بهمن تا لحظه تنظیم این خبر بر اساس نرخ اعلامی اتحادیه صنف فروشندگان و سازندگان طلا، جواهر، نقره و سکه تهران، قیمت طلای ۱۸ عیار هر گرم ۲ میلیون و ۸۶۲ هزار تومان، قیمت سکه تمام‌بهار آزادی طرح قدیم ۳۰ میلیون و ۹۰۰ تومان، قیمت سکه تمام‌بهار آزادی طرح جدید نیز ۳۲ میلیون و ۷۵۰ هزار تومان است.
قیمت نیم‌سکه بهار آزادی ۱۸ میلیون و ۶۵۰ هزار تومان، ربع سکه بهار آزادی ۱۱ میلیون و ۶۰۰ هزار تومان و سکه یک‌ گرمی ۶ میلیون و ۱۰۰ هزار تومان تعیین شده است.
پیش بینی از وضعیت بازار طلا و سکه در هفته جاری | این هفته زمان مناسبی برای خرید طلاست؟
محصول نرخ (تومان)
سکه تمام طرح جدید ۳۲ میلیون و ۷۵۰ هزار
سکه تمام طرح قدیم ۳۰ میلیون و ۹۰۰ هزار
نیم سکه بهار آزادی ۱۸ میلیون و ۶۵۰ هزار
ربع سکه بهار آزادی ۱۱ میلیون و ۶۰۰ هزار
سکه یک گرمی ۶ میلیون و ۱۰۰ هزار
طلای ۱۸ عیار ۲ میلیون و ۸۶۲ هزار"
economy,"به گزارش همشهری آنلاین،شاخص کل بورس تهران در پایان معاملات امروز چهارشنبه ۱۱ بهمن با ۳ هزار و ۳۷ واحد کاهش، به ۲ میلیون و ۱۰۷ هزار و ۳۰۱ واحد رسید.
شاخص هم وزن با یک هزار و ۶۹۸ واحد کاهش به ۷۳۲ هزار و ۷۱۵ واحد رسید. نمادهای «فولاد، پارسان، وبملت و پارس» بیشترین تاثیر منفی و نمادهای «فخوز، سدشت و شپنا» بیشترین تاثیر مثبت را بر شاخص داشتند.
شاخص فرابورس هم در پایان معاملات امروز با ۷۱ واحد کاهش به ۲۵ هزار و ۴۱۷ واحد رسید. نمادهای «بپاس، هرمز، انتخاب، شگویا، فصبا و وهور» بیشترین تاثیر منفی را بر شاخص فرابورس داشتند.
چرا بورس نسبت به بازار ارز واکنشی ندارد؟ | سرمایه گذاران رقبتی برای ورود پول جدید به بورس ندارند"
economy,"به گزارش همشهری آنلاین عباس علی آبادی- وزیر صنعت، معدن و تجارت - درباره اعتبار خرید کالا برای کارمندان دولت توضیح داد: در آستانه ورود به یک مرحله تازه از تحرک بازار هستیم، در دنیا کارت اعتباری وجود داشته و این امر مرسوم است، اما در کشور ما چند بار به صورت‌های محدود تجربه شده، اما به صورت عام و وسیع نبوده است.
وی در ادامه توضیح داد: کارت‌های که به صورت عام در دست مردم است کارت سپرده بوده، اما اصناف مشارکت کننده در این طرح هستند که همگی به روشی اعتبار سنجی می‌شوند، کارمندان دولت، اساتید دانشگاه هر کدام به میزانی که موسسه تقبل می‌کند و گواهی کسر از حقوق می دهد اعتبار دریافت می‌کنند این اعتبار روی کارت بانکی آنها یا کارت خاصی داده می شود و با استفاده از این کارت از صنوفی که مشخص کردند تا در این طرح مشارکت کردند( ۲۰ هزار نفر) می‌توانند از فروشگاه‌های معینی خرید کرده و پولش را بعدا بپردازند خرید به صورت قسطی بوده و سود چندانی برای آنها ندارد.
علی آبادی ادامه داد: در آینده بانک‌ها، موسسات اعتباری، موسسات قرض الحسنه و خیرین می توانند به این طرح بپیوندد تا اعتبار بیشتر شود.
وزیر صنعت، معدن و تجارت درباره میزان اعتبار در نظر گرفته شده توضیح داد: فعلا ۲۰ میلیون تومان به ازای هر نفر در نظر گرفته شده اما تا ۱۰۰ میلیون تومان افزایش خواهد یافت، اعتبار سنجی کارمندان دولت از سوی شرکت ها و موسساتی که افراد در آنجا شاغل هستند تعیین می‌شود، اما سایر آحاد مردم به بانک‌ها مراجعه می‌کنند اگر چک برداشتی و بدهی معوقی نداشته باشند اعتباری به آنها داده می‌شود که بتوانند از صنوفی که در حال حاضر تعدادشان ۲۰ هزار تا است بهره مند شوند.
علی آبادی کالاهایی از جمله لوازم خانگی، پوشاک، کیف و کفش و مواد خوراکی را برای مرحله اول این طرح عنوان کرد و گفت: در آینده پوشش این طرح به سایر حوزه‌ها تسری پیدا خواهد کرد."
economy,"به گزارش همشهری آنلاین، هر کیلو گرم پنیر لیقوان (چرب) در میادین میوه و تره بار ۱۷۷ هزار و ۹۰۰ تومان و پنیر تبریز ممتاز (چرب) ۱۶۶ هزار و ۹۰۰ تومان به فروش می‌رساند.
فرآورده‌های لبنی یکی از تأمین کننده‌های کالری بدن است. یکی از منابع مهم کلسیم انواع محصولات لبنی بوده که در کنار آن چربی مورد نیاز روزانه را تأمین می‌کند. شیر، پنیر، خامه، کره، ماست و دوغ از فرآورده‌های لبنی بوده که مصرف روزانه آن ضروری است.
در حال حاضر هر بسته پنیر یو اف ۴۰۰ گرمی که با کالابرگ الکترونیک هم قابل تهیه است ۴۴ هزار و ۴۰۰ تومان به فروش می‌رسد.
اما برخی افراد خریدار محصولات سنتی هستند. هر کیلو گرم پنیر لیقوان (چرب) در میادین میوه و تره بار ۱۷۷ هزار و ۹۰۰ تومان به فروش می‌رساند. همچنین پنیر تبریز ممتاز (چرب) ۱۶۶ هزار و ۹۰۰ تومان، پنیر توفو (سویا) ۱۳۳ هزار تومان، پنیر تبریز درجه یک و کم چرب ۱۴۹ هزار و ۹۰۰ تومان، پنیر سفید پاستوریزه ایرانی یوآف فراپالایش (اولترافیلتراسیون) ۷۵ هزار و ۹۰۰ تومان و پنیر لاکتیکی پاستوریزه (تهیه شده از شیرگاو) ۱۰۵ هزار و ۹۰۰ تومان در مراکز خرید سازمان میادین و تره بار در حال فروش است.
جدیدترین قیمت گوشت گوسفندی در بازار | گردن گوسفندی کیلویی چند شد؟"
economy,"به گزارش همشهری آنلاین، در معاملات امروز چهارشنبه ۱۱ بهمن ۱۴۰۲ مرکز مبادله ارز و طلای ایران، هر اسکناس دلار آمریکا با ثبات نسبت به روز کاری قبل به ۴۲ هزار و ۹۲۱ تومان و نرخ حواله دلار هم به‌نرخ ۳۹ هزار و ۵۲۲ تومان معامله می‌شود.
قیمت هر اسکناس یورو در مرکز مبادله ایران نیز با افزایش نسبت به روز کاری قبل به ۴۶ هزار و ۵۴۱ تومان و نرخ حواله یورو نیز به ۴۲ هزار و ۸۵۵ تومان رسیده است.
از سوی دیگر، اسکناس درهم امارات نیز با ثبات قیمت نسبت به روز کاری گذشته ۱۱ هزار و ۶۸۷ تومان ارزش‌گذاری شده و نرخ حواله درهم نیز ۱۰ هزار و ۷۶۱ تومان است.
عقب نشینی دلار | قیمت ارز دوباره نزول خواهد کرد؟"
economy,به گزارش همشهری آنلاین، احسان خاندوزی گفت: دریافت مالیات از اینفلوئنسرهای بالای ۵۰۰ هزار دنبال‌کننده قانون است. ۵۵۱ کاربر مشمول این حکم قانون بودجۀ ۱۴۰۱ بودند که ۱۲۳ نفر فعال پیشتاز بودند و ۲۳۰۰ میلیارد تومان مجموع واریزی‌های آن‌ها بود. بخش زیادی از این فعالان هنوز تمکین نکرده‌اند، با این حال ما مکلف به اجرای قانون هستیم
economy,"به گزار ش همشهری آنلاین، مهمترین عوامل در تعیین قیمت ارز نرخ تورم و میزان عرضه و تقاضا است. با این حال یکی دیگر از عوامل که می تواند به جریان عرضه و تقاضا جهت بدهد بروز بحران های منطقه ای و حتی حوادث طبیعی است. درچنین شرایطی آن طور بررسی ها نشان می دهد برخی کانال های تلگرامی و شبکه های اجتماعی با اطلاع از این موضوع تلاش می کنند از طریق فضای مجازی بر طبل اخبار جنگ بکوبند تا ازاین طریق زمینه های رشد قیمت دلار و تلاطم های اقتصادی را فراهم کنند.این در حالی است که قیمت ارز تحت تدابیر بانک مرکزی با نزول مواجه شده است و دیروز حتی در آستانه سقوط به کانال ۵۶ هزار تومان قرار گرفت.
افزایش اخبار جنگ در شبکه های اجتماعی
مروری بر شبکه های اجتماعی نشان می دهد به دنبال افزایش تنش های سیاسی در منطقه حجم اخبار مرتبط با جنگ در این کانال ها و شبکه های اجتماعی افزایش یافته است.
آمارها نشان می دهد از زمان آغاز جنگ در غزه و افزایش تنش ها در منطقه از ۱۵ مهر ماه تاکنون بالغ بر هزاران خبر در این کانال ها مبنی بر وقوع جنگ بین ایران و آمریکا منتشر شده است؛ بسیاری ازاین خبرها دال بر این است که حمله آمریکا به ایران قریب الوقوع است و این موضوع می تواند منجر به افزایش قیمت ارز و حتی تلاطم های بزرگ اقتصادی شود.
بسیاری از این کانال ها که عمدتا در تلگرام متمرکز هستند حتی اهدافی را برای قیمت ارز تا محدوده ۸۰و ۱۰۰ هزار تومان ترسیم کرده و می کنند. به طور مثال یکی از این کانال ها به تازگی به حمله به ایران اشاره می کند و تاکید می کند کنگره آمریکا خواستار صدور حمله به ایران از سوی جو بایدن است.
بیشتر بخوانید
اینجا چهار راه کابل در ایران است | مهاجران افغان این جا پولهای خود را چنج می کنند
جنگ کذایی، اخبار کذایی‌تر
حجم انتشار اخبار جنگ در شبکه های اجتماعی در شرایطی افزایش یافته است که در فضای سیاسی و ارکان اصلی نظام خبر مهمی در باره افزایش درگیری های نظامی و حتی وقوع جنگ بین ایران و آمریکا وجود ندارد و این رویداد محتمل شناسایی نمی شود.
بسیاری از رسانه های خارجی هم در این زمینه دست از گمانه زنی برداشته و حتی بر این باورند که با توجه به نزدیک بودن انتخابات ریاست جمهوی آمریکا درآبان سال آینده جو بایدن از هر گونه ماجراجویی نظامی و درگیری با ایران خود داری خواهد کرد.
به زعم رسانه هایی نظیر بلومبرگ و رویترز هر نوع افزایش تنش های نظامی در منطقه به ویژه خلیج فارس منجر به افزایش قیمت نفت خواهد شد و این موضوع می تواند منجر به افزایش هزینه تمام شده تولید، تورم و حتی افزایش قیمت بنزین در آمریکا شود و این موضوع می تواند روند پیروزی دموکرات ها را در انتخابات ریاست جمهوری آمریکا به خطر بیاندازد چرا که مصرف کننده های آمریکای حساسیت زیادی نسبت به نرخ تورم و افزایش قیمت بنزین دارد و هر نوع افزایشی در این زمینه می تواند مانع از پیروزی جو بایدن در انتخابات ریاست جمهوری آمریکا شود.
تحلیلگران بین المللی تاکید دارند گسترش دامنه جنگ در خاورمیانه و اختلال در ترانزیت نفت از تنگه هرمز می تواند قیمت نفت را تا دو برابر افزایش دهد. دن استرویون، رئیس تحقیقات نفتی بانک سرمایه گذاری آمریکایی گلدمن ساکس هفته قبل به خبرگزاری سی ان بی سی گفت: اگر فقط برای یک ماه در تنگه هرمز تنش و آشفتگی وجود داشته باشد، قیمت نفت ۲۰ درصد افزایش خواهد یافت.
انتشار خبر جنگی برای تلاطم های اقتصادی
بررسی ها نشان می دهد افزایش انتشار اخبار مرتبط با جنگ با هدف ایجاد التهاب در بازار ارز و تلاطم های اقتصادی انجام می شود.
به تازگی وزیر اقتصاد هشدار داد که که رسانه‌های بیگانه برای القای افزایش قیمت دلار دست به کار شده اند.
احسان خاندوزی با بیان اینکه از سال ۱۳۹۰ موضوع دشمنی‌ها و عملیات سایبری در کشور ما تشدید شده است گفت: در جنگ اخیر فلسطین، رسانه‌های بیگانه تلاش می‌کنند بگویند نرخ ارز به عدد مشخصی می‌رسد تا ذهنیت فعالان تجاری و اقتصادی را تحت تاثیر قرار دهند.
به گفته او در اقتصاد کشور باید پدافند غیرعامل را برای مقابله با تهدیدات جدی بگیریم، با وجود مصون‌سازی عینی در ۱۲ سال گذشته در عرصه آسیب‌های روانی که جامعه با آن مواجه می‌شود به اندازه کافی موفق نبودیم؛ زیرا جریان‌های رسانه‌ای بیگانه در این جهت حرکت می‌کنند.
پیش از این محمد رضا فرزین رئیس کل بانک مرکزی در این باره گفته بود: برخی هر شب توییت می زنند که جهش ارزی داریم اما اتفاق نمی‌افتد. همه باید به بانک مرکزی کمک کنند. به گفته او شوک‌های ارزی که در گذشته اتفاق افتاده است به دلیل جنگ روایتی و فضای روانی بود.
صمد حسن زاده، رئیس اتاق بازرگانی ایران نیز در این باره می گوید: عده‌ای از دشمنان در تلاش هستند با انتشار اخبار نادرست در اقتصاد ایران و بازارهای مالی، التهاب ایجاد کنند، افزایش قیمت ارز و طلا در روزهای گذشته نیز به همین دلیل بود و نباید برای این التهابات در بازارهای ایران به دنبال دلیل علمی و اقتصادی گشت.
پروفسور راهول دی، استاد اقتصاد دانشگاه عظیم پریمجی هند نیز که اخیراً مقاله‌ای در هفته‌نامه اقتصادی و سیاسی منتشر کرده است در این باره می گوید: در دنیای دیجیتال امروز، همه به رسانه‌های اجتماعی دسترسی دارند. رسانه‌های بزرگ و افراد در رسانه‌های اجتماعی انتظارات مردم را در مورد افزایش تورم و افت ارزش پول ملی شکل می‌دهند. این می‌تواند اطلاعات مفید یا اطلاعات متناقض باشد. بسیاری از رسانه‌ها از اخبار جعلی یا استدلال‌های ناآگاهانه برای تاثیرگذاری بر مردم استفاده می‌کنند و این بخشی از صنعت رسانه مدرن است. کشورها به منابع رسانه‌ای قابل اعتماد نیاز دارند، تا مردم بتوانند سیاست‌ها را درک کنند و تصمیمات خوبی بگیرند."
economy,"به گزارش همشهری آنلاین قیمت دلار که در یک هفته اخیر به دلایل روانی به کانال ۶۰ هزار تومان رسیده بود با فروکش کردن این جو و سیاست‌های کنترلی بانک مرکزی هم اکنون قیمت دلار به کانال ۵۰ هزار تومان بازگشته و در پله ۵۷ هزار و ۹۰۰ تومان قرار دارد.
کارشناسان اقتصادی معتقدند قیمت دلار در سال ۱۴۰۲ حداکثر با قیمت ۵۵ تا ۵۶ هزار تومان کار خود را پایان خواهد داد و دلار ۶۰ هزار تومانی هیچ منشأ اقتصادی ندارد."
economy,"به گزارش همشهری آنلاین، در راستای ایجاد امکان ثبت نام متقاضیان و با توجه به برنامه افزایش تولید خودرو به اطلاع مشتریان و نمایندگی های مجاز گروه خودروسازی سایپا می رساند، شرایط فروش فوری متقاضیان عادی زوتی ۲۰۲۳ وارداتی در دهه فجر ۱۴۰۲ اعلام شد.
این طرح از ساعت ۱۰ صبح روز پنجشنبه مورخ ۱۲ بهمن ماه ۱۴۰۲ فعال خواهد شد.
اعلام شرایط فروش محصولات سایپا ویژه دهه فجر | مبلغ پیش پرداخت و زمان تحویل
در این طرح زوتی DL۵ مدل ۲۰۲۳ با قیمت ۱.۰۵۹.۹۶۳.۰۰۰ تومان با موعد تحویل ۹۰ روزکاری به فروش می رسد.
شرایط ثبت نام:
۱. محدودیت کد ملی برای ثبت نام ها اعمال خواهد شد (هر کد ملی صرفاً مجاز به ثبت نام یک دستگاه خودروست) .
۲. حداقل سن متقاضیان خرید خودرو ۱۸ سال و ملزم به ارائه گواهینامه خودرو حداقل پایه سوم هستند.
۳. امکان ثبت نام برای متقاضیان دارای پلاک فعال انتظامی (نصب بر روی خودرو) میسر نیست.
۴. متقاضی طی ۴۸ ماه گذشته نزد شرکت های سایپا و ایران خودرو و طی ۲۴ ماه گذشته از سایر خودروسازان ثبت نام و صدور فاکتور خودرو نداشته باشد."
economy,"به گزارش همشهری آنلاین، متقاضیانی که در سامانه یکپارچه ثبت نام کرده‌اند و اسامی آنها به عنوان اولویت‌های دنا پلاس اتوماتیک مربوط به تابستان ۱۴۰۳ به این شرکت اعلام شده و برای آنها توسط شرکت ایران خودرو پیامک ارسال شده یا در سایت فروش اینترنتی ایران خودرو به نشانی esale.ikco.ir اسامی آنها درج شده است امکان ثبت نام در این بخشنامه را دارند.
آغاز مهلت ۴ روزه برای انصراف از سامانه یکپارچه

این طرح از روز پنج شنبه ۱۲ بهمن آغاز شده و تا دوشنبه ۲۳ بهمن ماه ادامه خواهد داشت."
economy,"به گزارش همشهری آنلاین، سید احسان خاندوزی در نشست خبری امروز خود اظهار کرد: دولت در اولویت سیاستگذاری اقتصادی خود مساله ایجاد ثبات اقتصادی کلان، مهار تورم، رشد تولید و خروج از رکود و ایجاد اشتغال را در دستور کار دارد. امروز جمعی از فعالان اقنصادی خدمت رهبری بودند و ایشان مهمترین مسئولیت دولت را بهبود محیط کسب و کار برای فعالان اقتصادی و رفع موانع تولید عنوان کردند. همچنین ایشان بر تامین مالی در بخش های تولیدی به خصوص تولیدکنندگان متوسط و خرد تاکید داشتند.
خاندوزی با اشاره به عملکرد ۱۰ ماهه مالی دولت و تراز دخل و خرج دولت، ادامه داد: دولت تلاش کرد ناترازی بودجه ایجاد نکند. گزارش خزانه داری کل کشور در ۱۰ ماه اول امسال حاکی از این است که ۱۳۸۸ هزار میلیارد تومان دریافتی دولت است که ۴۰ درصد نسبت به سال گذشته افزایش داشته است. سهم درآمد جاری ۸۲۷ هزار میلیارد تومان محقق شده است. این عدد ۵۵ درصد رشد داشته است. ۱۳۹ هزار میلیارد تومان مصارف و هزینه کرد بودجه دولت بوده که تا پایان دی دولت هیچ استقراضی از بانک مرکزی تحت عنوان تنخواه گردان نداشته است.
وعده وزیر اقتصاد برای کاهش تورم در بلندمدت
سخنگوی اقتصادی دولت خاطرنشان کرد: تحقق بودجه عمرانی در ۱۰ ماه اول امسال ۱۶۱ هزار میلیارد تومان بوده که ۸۶ درصد بیشتر از مدت مشابه در سال گذشته بوده است.
وی با اشاره به اینکه تلاش دولت برای تراز نگاه داشتن بودجه بوده است، گفت: شاید می شد برخی اعداد غیر واقعی در لایحه بودجه ۱۴۰۳ در نظر گرفت اما دولت اعداد واقعی را در بودجه آورد. در مجلس گاهی مصارفی در بودجه اضافه شده که منابع برای آن در دسترس نیست و امیدواریم این اعداد در مجلس واقعی شود.
خاندوزی ادامه داد: در حوزه بازار سرمایه تا پایان آذر، ۴۳۱ هزار میلیارد تومان جذب و تجهیز منابع شرکت ها از بازار سرمایه انجام شده است.
وی افزود: از محل سرمایه گذاری شرکت های دولتی در شش ماه اول امسال ۱۶۰ هزار میلیارد تومان بوده است. گزارش تورم مرکز آمار برای پایان دی تورم نقطه به نقطه مصرف کننده با ۱۷درصد کاهش نسبت به آذر به ۳۸/۵ درصد رسیده و حدود ۱۷ درصد از ابتدای سال کاهش یافته است. در واقع شتاب افزایش قیمت ها کاهنده بوده است. تورم ۱۲ ماهه منتهی به پایان دی نزولی بوده و هشت دهم درصد کاهش داشته و به ۴۳/۶ درصد رسیده است. گوشت قرمز افزایش قیمت نامناسب داشت و وزارت کشاورزی تعهد داده مهار قیمت گوشت قرمز را در اولویت های خود قرار دهد.
سخنگوی اقتصادی دولت خاطرنشان کرد: تورم ماهانه تولید کننده کشور در دی با یک درصد کاهش نسبت به ماه قبل به ۰.۶ درصد رسیده است. تورم سالانه تولیدکننده در پایان دی حدود ۳۵ درصد است.
وی گفت: براساس گزارش سازمان اداری استخدامی در بهره وری کل عوامل تولید در سال ۱۴۰۱ معادل ۳/۱ درصد بوده است که این بالاترین میزان رشد بهره وری ۱۰ سال اخیر اقتصاد کشور بوده است. بهره وری سرمایه ۳/۵ درصد و بهره وری نیروی کار ۲/۸ درصد بوده است."
economy,"به گزارش همشهری آنلاین، سعید عقلی مدیر مرکز راهبری شبکه گاز با اشاره به آخرین وضعیت تولید و مصرف گاز در کشور عنوان کرد که در روز گذشته تولید و عرضه گاز در شبکه گاز ۸۵۵ میلیون متر مکعب بود و یک رکورد را ثبت کرد اما میزان مصرف در بخش خانگی، تجاری و صنایع تجاری نیز رکوردشکنی کرد و به بالاترین رقم در سال جاری رسید.
وی افزود که در ۲۴ ساعت گذشته مصرف این بخش به ۵۹۵ میلیون متر مکعب رسید. رکورد مصرف بخش خانگی، تجاری و صنایع تجاری در سال گذشته ۶۹۲ میلیون متر مکعب در روز بود و از مصرف این بخش در روز گذشته ۴۱۷ میلیون متر مکعب متعلق به بخش خانگی است.
عقلی اظهار داشت: در روز گذشته، ۳ استان تهران، خراسان رضوی و اصفهان بیشترین مصرف گاز را با ۱۰۶، ۴۹ و ۴۸ میلیون متر مکعب ثبت کردند.
مدیر مرکز راهبری شبکه گاز توضیح داد رکوردشکنی مصرف گاز خانگی درحالی است که در بخش شمال و شمال غرب کشور تاکنون دمای هوا نسبت به سال قبل ۱.۵ درجه کمتر (سردتر) بوده است.
وی تاکید کرد: با ایجاد یک نظام تشویقی برای مردم در تعرفه‌های گاز خانگی، اگر مشترکان پله‌های اول تا سوم مصرف، سهم عمده مصرف را دارند، میزان مصرف خود را بین ۱۰ تا ۳۵ درصد کاهش دهند قبض گاز آنها رایگان خواهد شد."
economy,"به گزارش همشهری آنلاین، رئیس اتحادیه پرنده و ماهی گفت: اکنون قیمت مرغ گرم در بازار به کیلویی ۷۸ تا ۸۵ هزار تومان رسیده است.
مهدی یوسف خانی افزود: روزانه ۱۵۰۰ تن مرغ گرم در استان تهران توزیع می‌شود و نیاز هم در همین اندازه است، خبرهای خوبی هم از تولید و توزیع در استان‌ها وجود دارد که آمارها از تولید بیش از نیاز کشور حکایت دارد.
وی اضافه کرد: توزیع روزانه ۱۵۰۰ تن مرغ گرم در استان تهران، معادل بار ۱۵۰ کامیون ۱۰ تنی است.
جدیدترین قیمت گوشت گوسفندی در بازار | گردن گوسفندی کیلویی چند شد؟
ابراهیم مرادزاده، کارشناس کشاورزی، معتقد است که با جوجه‌ریزی ۱۲۰ میلیون قطعه نیاز ۲۵۰ هزار تن مرغ در ماه برطرف می‌شود این در حالی است که بنابر اعلام وزارت جهاد و تشکل‌های تولیدی، جوجه ریزی به ۱۵۰ میلیون قطعه رسیده که براین اساس تولید مرغ به بالای ۳۰۰ هزار تن خواهد رسید.
در حالی که کمبود و گرانی نهاده ۲ عامل کاهش جوجه ریزی چندین ماه اخیر و افزایش قیمت مرغ عنوان می شود، به تازگی مدیرکل اداره پشتیبانی امور دام مازندران گفته است که توزیع نهاده‌های دامی در مازندران با رشد ۵۷ درصدی روبه‌ رو بوده است.
جبرئیل برادری، رئیس جهاد کشاورزی استان تهران هم به تازگی گفته است که برای تامین مرغ ایام عید و ماه رمضان هیچ مشکلی وجود ندارد.
میزان جوجه‌ریزی از عرضه ماهانه ۵۰ هزار تن بیش از نیاز کشور از ماه آینده حکایت دارد. قانون عرضه و تقاضا تعیین کننده قیمت بازار است."
economy,"به گزارش همشهری آنلاین، اگر مبل‌فروشی در موعد مقرر، کالای سفارش داده شده را تحویل مشتری ندهد، تخلف کرده و مشتری می‌تواند از او شکایت کند. همچنین، اگر در کالای تحویل شده تقلب رخ دهد یا سفارش مشتری با نمونه کالای تقاضا شده مطابقت نداشته باشد، مشتری می‌تواند این مورد را پیگیری کند و کالای خود را پس بفرستد. اما چگونه می‌شود از واحدهای متخلف شکایت کرد.
شعبان ابراهیمی، بازرس هیات مدیره اتحادیه دروگران و مبل‌سازان تهران در گفت‌وگو با همشهری به این پرسش‌ها پاسخ داده است.
چگونه تشخیص دهیم که فروشنده مبل گران‌فروشی کرده است؟
اگر مشتری برای مثال کالایی را ۲۰ میلیون تومان خریداری کرده و احساس می‌کند آن را گران به او فروخته‌اند، این موضوع را با اتحادیه در میان می‌گذارد. کارشناسان اتحادیه این مورد را بررسی می‌کنند و اگر تشخیص مشتری درست باشد و محرز شود که فروشنده گران‌فروشی کرده است برای او پرونده تشکیل می‌شود. بعضی از تولیدکنندگان به دلیل اینکه اصول فنی را رعایت نمی‌کنند ممکن است تا ۱۰ برابر مبلغ گرانفروشی جریمه شوند.
چگونه مطمئن شویم که یک کار، اصولی و استاندارد ساخته شده است؟
برخی از کسانی که اطراف تهران کار می‌کنند صاحب جواز و سابقه نیستند و کارهای بی‌کیفیت را به مشتری می‌دهند. همچنین توصیه می‌شود مردم از سراهای ایرانی که اخیرا تبلیغات گسترده‌ای در سطح شهر انجام می‌دهند، خرید نکنند. این سراها از اتحادیه‌ها و اصناف مجوز ندارند و هیچ نظارتی بر کالاهایی که در آنجا عرضه می‌شود وجود ندارد. اما کسانی که در مناطق بورس ما مانند یافت‌آباد، شهرک خاوران و میدان حسن‌آباد فعالیت می‌کنند پروانه کسب دارند و اگر مشتری به مشکل بخورد می‌تواند از طریق اتحادیه و تعزیرات پیگیری کند. از طرف دیگر چون در این مناطق فضا رقابتی است کلاف‌ها و کارهایی که عرضه می‌شود کیفیت خوبی دارد.
چگونه از مبل‌فروشان متخلف شکایت کنیم؟
در اتحادیه، کمیسیون رسیدگی به شکایات وجود دارد. قانون نظام صنفی می‌گوید اگر کسی کالایی خرید و بعد متوجه شد که آن را گران خریداری کرده یا کالا معیوب باشد خریدار می‌تواند به بازرسی اتاق اصناف یا سازمان صمت مراجعه و آنجا طرح شکایت کند. در آنجا شکایت او در سامانه ثبت و بعد درخواستش به اتحادیه ارسال می‌شود. کمیسیون شکایات اتحادیه، شکایت او را کارشناسی می‌کند و بعد نظر کارشناس به تعزیرات ارسال می‌شود و در آنجا قاضی تصمیم می‌گیرد.
بیشتر بخوانید:
چرا مبل‌ سازها به بدقولی معروفند؟ | این کشورها خریدار مبلمان ایرانی هستند
از کجا مبل درجه یک و ارزان بخریم؟"
economy,"به گزارش همشهری آنلاین، علیرضا عسگریان با حضور در یک برنامه تلویزیونی افزود: این یارانه ۱۷ بهمن در قالب اعتبار در حساب یارانه افراد شارژ می‌شود.
معاون رفاه و امور اقتصادی وزیر تعاون، کار و رفاه اجتماعی گفت: دولت سیزدهم توجه ویژه‌ای به سفره غذایی مردم دارد که اکنون در طرح سه گانه کالابرگ الکترونیکی، ارتقا غذای کودکان و مادران دارای کودک شیرخوار دارد.
وی افزود: از ابتدای امسال طرح کالابرگ الکترونیکی را به صورت پایلوت در برخی استان‌های کشور آغاز کردیم و اکنون به تمام کشور رسیده است. مردم دهک یک تا سه به ازای هر نفر ۴۰۰ هزار تومان و تا دهک ۹ مبلغ ۳۰۰ هزار تومان یارانه دریافت می‌کنند.
عسگریان گفت: قرار بود این مبلغ در سفره غذایی مردم صرف شود اما چون زیرساخت وجود نداشت یارانه نقدی به مردم تعلق گرفت. اما چند ماه قبل زیرساختی مهیا شد تا مردم اگر ۲۰۰ هزار تومان از یارانه خود را خرید می‌کردند ۱۲۰ هزار تومان اعتبار تشویقی شارژ می‌شد تا بتواند خرید بیشتری انجام دهند.
وی بیان کرد: در طرح فجرانه که مدت ۳ ماه است و تا ۱۷ اردیبهشت ادامه دارد، اعتبار تشویقی از ۱۲۰ هزار تومان به ۲۲۰ هزار تومان افزایش یافته است. برای این کار کافیست مردم به ۲۱۰ هزار فروشگاهی که به شبکه ما متصل هستند مراجعه و از آن‌ها خرید کنند. یک برنامه کاربردی به نام «شما» توسعه داده شده است که مردم می‌توانند با مراجعه به آن از فروشگاه‌ها باخبر شده و از آن‌ها خرید کنند.
معاون وزیر تعاون تصریح کرد: از هفدهم بهمن ماه یارانه اعتباری ۲۲۰ هزار تومان در حساب تمامی افراد شارژ می‌شود و آن‌ها می‌توانند با خرید از فروشگاه‌های معرفی شده از آن استفاده کنند. این مبلغ ۲۲۰ هزار تومان باید از ۱۱ قلم کالایی معرفی شده خریداری شود.
عسگریان با بیان اینکه مبلغ یارانه را می‌توان نقدی برداشت کرد اما اعتبار شارژ شده صرفا باید از فروشگاه‌ها خرید شود، خاطرنشان کرد: در ادامه تمام کودکان کشور که نیازمند تغذیه مضاعف هستند توسط وزارت بهداشت به ما معرفی شدند. این کودکان معاینه شده و کارت سلامت دارند و تشخیص داده شده که نیاز به تغذیه مضاعف دارند و مشمول این طرح می‌شوند.
وی افزود: در این طرح ۱۵۳ کودک معرفی شدند که پس از بررسی‌های ما مشخص شد ۱۲۳ هزار نفر آن‌ها اگر در دهک یک تا پنج باشند مشمول دریافت یارانه ۱ میلیون تومان و اگر در دهک پنج تا هفت باشند مبلغ ۶۰۰ هزار تومان شدند. این طرح جدا از کالابرگ هستند. این یارانه هر ۶ ماه یکبار با معاینه کودک بررسی می‌شود که اگر این پول مشکل کودک را حل نکرده باشد ان را قطع می‌کنیم تا بررسی بیشتر صورت بگیرد. اگر این مبلغ ظرف مدت ۲ ماه استفاده نشود دیگر قابل استفاده نیست.
مرحله جدید و بزرگ طرح ملّی کالابرگ الکترونیکی با عنوان «طرح فجرانه» در راستای حمایت مضاعف از سبد غذایی خانوار یارانه‌بگیر با اولویت خانوار دهک‌های پایین جامعه(اول تا هفتم) در دهه مبارک فجر و همزمان با چهل‌وپنجمین سالروز پیروزی شکوهمند انقلاب اسلامی از ۱۷ بهمن‌ماه آغاز و تا ۱۷ اردیبهشت‌ماه سال آینده ادامه خواهد داشت و در این طرح اعتبار خرید ۱۱ قلم کالابرگی از ۱۲۰ هزار تومان به ۲۲۰ هزار تومان افزایش خواهد یافت.
امکان مشاهده شناسنامه اقتصادی خانواده و اعتراض به یارانه نقدی فراهم شد | جزئیات و نحوه بازبینی دهک رفاهی و اعلام تغییرات بُعد خانوار
در «طرح فجرانه» یک سبد ۱۱ قلمی برای تأمین حداقل کالری، پروتئین، ریزمغذی و ویتامین‌های لازم برای هر فرد(منطبق با نظر انستیتو تغذیه ایران و وزارت بهداشت) با قیمت‌های مبنای سال ۱۴۰۱ انتخاب شده است و مابه‌التفاوت آن قیمت‌ها با قیمت روز(۱۴۰۲) از محل یارانه جدید دولت تأمین خواهد شد، بدین صورت که قیمت روز سبد مشتمل بر ١١ قلم، ۷۴۳ هزار و ۷۵۰ تومان بوده که خانوار دهک‌های اول تا هفتم درآمدی در صورت خرید بسته می‌بایست قیمت سال ۱۴۰۱ را به مبلغ ۵۲۳ هزار و ۳۰۰ تومان از جیب خود پرداخت نمایند و مابه‌التفاوت آن تا قیمت روز به مبلغ ۲۲۰ هزار و ۴۵۰ تومان از محل اعتبار جدید دولت تأمین می‌شود.
در طرح جدید شرط ۲۰۰ هزار تومان خرید از یارانه حذف شده و اعتبار تشویقی (۲۲۰ هزار تومانی) علاوه بر یارانه ۳۰۰ و ۴۰۰ هزارتومانی فعلی بوده و خانوار یارانه‌بگیر به‌صورت مجزا یارانه نقدی خود را ماهانه دریافت خواهند کرد. مبلغ حمایتی دولت به‌صورت اعتبار در حساب سرپرست خانوار تخصیص یافته و در زمان خرید و متناسب با میزان خرید مصرف می‌شود. خانوار می‌تواند اقلام طرح را در سقف وزنی و کالایی تعریف شده خرید نمایند و امکان جابه‌جایی اعتبار بین گروه‌های کالایی مقدور نبوده به‌عنوان مثال با اعتبار برنج امکان خرید روغن وجود ندارد و فقط برای گروه لبنیات(شیر، پنیر و ماست) امکان‌پذیر می‌باشد. ضمناً یارانه هر قلم غذایی به‌صورت مجزا پرداخت خواهد شد.
یازده قلم کالای اساسی شامل گوشت مرغ، گوشت قرمز، برنج، روغن، ماکارونی، شیر، پنیر، ماست، قند و شکر، تخم‌مرغ و حبوبات است.
در این طرح، میزان حمایت دولت از ۱۲۰ هزار تومان(اعتبار تشویقی کالابرگی) به ۲۲۰ هزار تومان افزایش می‌یابد. یارانه‌بگیران متقاضی باید توجه داشته باشند قیمت روز اقلام فوق براساس کالاهای مرجع بوده و در خصوص کالاهایی با قیمت بالاتر مابه‌التفاوت را از محل حساب خود پرداخت خواهند کرد.
همچنین شرط خرید ۲۰۰ هزار تومان جهت دریافت ۲۲۰ هزار تومان اعتبار تشویقی در این طرح حذف شده است. دهک‌های یک تا هفت درآمدی، مشمول اعتبار جدید بوده و یارانه‌بگیران این دهک‌ها می‌توانند با مراجعه به فروشگاه‌های عضو طرح ملّی کالابرگ الکترونیک نسبت به خرید اقلام اساسی و بهره‌مندی از این حمایت تشویقی اقدام کنند.
متقاضیان استفاده از کالابرگ الکترونیکی می‌توانند با مراجعه به فروشگاه‌های طرف قرارداد شبکه ملّی اعتبار(۲۱۰ هزار فروشگاه خُرد و فروشگاه‌های زنجیره‌ای و فروشگاه‌های اینترنتی) نسبت به خرید اقلام اساسی اقدام کنند."
economy,"به گزارش همشهری آنلاین، اقتصاد ایران در طول سال‌های گذشته با تحریم‌های زیادی مواجه بوده است این تحریم‌ها به‌ویژه از ابتدای دهه ۹۰تاکنون روز به روزگسترده‌تر هم شده است با این حال داده‌های موجود نشان می‌دهد که ظرف چند سال گذشته اقتصاد ایران روند رو به رشدی را سپری کرده است به‌ویژه آنکه میزان صادرات نفت در طول ۲ سال گذشته روزبه‌روز افزایش یافته و این موضوع کمک زیادی به اقتصاد ایران کرده است و منجر به افزایش تولید ناخالص داخلی ایران شده است.
سریع‌ترین رشد در منطقه
آنطورکه گزارش تازه صندوق بین‌المللی پول نشان می‌دهد اقتصاد ایران در سال ۲۰۲۳میلادی ۵.۴درصد رشد کرده است که این نشان می‌دهد ایران در فهرست ۵کشوری است که سریع‌ترین رشد اقتصادی را در منطقه داشته‌اند.صندوق بین‌المللی پول پیش از این میزان رشد اقتصادی ایران را ۳اعلام کرده بود. در میان کشورهای منطقه، ارمنستان با ۷درصد رشد و تاجیکستان و گرجستان به‌ترتیب با ۶.۵و ۶.۲درصد رشد صدرنشین هستند.
بعد از آن ازبکستان با ۵.۵درصد رشد در رتبه چهارم قرار دارد و ایران بالاتر از کشورهای ترکیه و عربستان که بزرگ‌ترین اقتصادهای منطقه هستند، در رتبه پنجم رشد اقتصادی قرارگرفته است.
آنطورکه صندوق بین‌المللی پول گزارش کرده اقتصاد عربستان در سال ۲۰۲۳میلادی ۱.۱درصد کوچک‌تر شده است و میزان رشد اقتصادی ترکیه نیز ۱.۴درصد کمتر از ایران یعنی ۴درصد بوده است.
بزرگ‌ترین اقتصادهای منطقه کدامند؟
معیار اصلی بزرگی اقتصاد هرکشوری، میزان تولید ناخالص داخلی آن کشور است، به این معنا که هرچه میزان تولید ناخالص داخلی در یک کشور بیشتر باشد، آن اقتصاد بزرگ‌تر است.
آنطورکه اطلاعات صندوق بین‌المللی پول نشان می‌دهد ایران بعد از کشورهای ترکیه، عربستان، امارات و مصر بزرگ‌ترین اقتصاد منطقه است.
در حال حاضر ارزش تولید ناخالص داخلی ترکیه رقمی بالغ بر ۱۱۵۵میلیارد دلار است و این کشور از این منظر بزرگ‌ترین اقتصاد منطقه است.
بیشتر بخوانید:
ایلان ماسک در ایران ورشکست می شود! | برخی برای صدور مجوز کسب و کار دوست دارند مردم التماس کنند
بعد از آن عربستان با ۱۰۶۹میلیارد دلار و امارات با ۵۰۹میلیارد دلار در رده‌های دوم و سوم قرار دارند. مصر نیز با ۳۹۸میلیارد دلار چهارمین کشور بزرگ منطقه از نظر تولید ناخالص داخلی است.
آمارهای صندوق بین‌المللی پول نشان می‌دهد ارزش تولید ناخالص داخلی ایران در سال ۲۰۲۳میلادی به ۳۶۶میلیارد دلار رسیده و این به‌معنای آن است که اقتصاد ایران پنجمین اقتصاد بزرگ منطقه است.
تولید ناخالص داخلی چیست؟
تولید ناخالص داخلی ابزاری برای اندازه‌گیری میزان تولید در یک کشور است. درواقع به مجموع کل کالا و خدماتی که در یک دوره زمانی در یک کشور تولید می‌شود تولید ناخالص داخلی می‌گویند.
تولید ناخالص داخلی معمولا برمبنای ارز داخلی کشورها و یا به دلار محاسبه می‌شود و نشان می‌دهد که در یک دوره زمانی مثلا یک‌ساله چه میزان کالا و خدمات در یک کشور تولید شده است.
کشورهایی که تولید ناخالص داخلی آنها بالاست، میزان کالاها و خدمات تولید شده داخلی آنها بیشتر از کشورهای دیگر است و عموماً استاندارد زندگی بالاتر و بهتری دارند.این شاخص از اهمیت بسیار بالایی برخوردار است زیرا مبنای محاسبه‌ سایر متغیرهای اقتصاد کلان است.
مقایسه کشورهای منطقه از نظر رشد اقتصادی در سال ۲۰۲۳میلادی
کشور
رشد اقتصادی- درصد
تولید ناخالص داخلی- میلیارد دلار
نرخ تورم- درصد
جمعیت- میلیون نفر
ارمنستان
۷
۲۵
۳.۵
۲.۹
تاجیکستان
۶.۵
۱۲
۴.۶
۱۰
گرجستان
۶.۲
۳۰
۲.۴
۳.۷
ازبکستان
۵.۵
۹۰
۱۰.۲
۳۶
ایران
۵.۴
۳۶۶
۴۷.۰
۸۶.۵
قزاقستان
۴.۸
۲۵۹
۱۵.۰
۱۹.۹
ترکیه
۴
۱۱۵۵
۵۱.۲
۸۶.۳
مصر
۳.۸
۳۹۸
۲۳.۵
۱۰۵.۷
قرقیزستان
۳.۴
۱۳
۱۱.۶
۶.۹
امارات
۳.۴
۵۰۹
۳.۱
۱۰
بحرین
۲.۷
۴۵
۱.۰
۱.۶
آذربایجان
۲.۵
۷۷
۱۰.۳
۱۰.۲
ترکمنستان
۲.۵
۸۲
۵.۸
۶.۳
قطر
۲.۴
۲۳۶
۲.۸
۲.۸
عمان
۱.۲
۱۰۸
۱.۱
۵.۰۹
پاکستان
۰.۲-
۳۴۱
۲۹.۲
۲۳۱.۵
یمن
۰.۵-
۲۱
۱۴.۹
۳۴
کویت
۰.۶-
۱۶۰
۳.۴
۴.۹
عربستان
۱.۱-
۱۰۶۹
۲.۴
۳۲.۸
عراق
۲.۷-
۲۵۵
۵.۳
۴۳.۳"
economy,"به گزارش همشهری آنلاین، محمدرضا فرزین در نشست مشترک ستاد اقتصاد مقاومتی دادگستری استان تهران و شورای گفت و گوی دولت و بخش خصوصی با بیان اینکه از ابتدای سال جاری سیاست بانک مرکزی بر سیاست تثبیت متمرکز بوده است، گفت: بر این اساس تلاش بر این بوده است که شاخص های اقتصادی کلان را به ثبات برسانیم و اقتصاد را برای فعالان اقتصادی پیش بینی پذیر کنیم تا تجار و بازرگانان با نوسانات روبرو نشوند؛ چراکه معتقدم ثبات، زمینه ساز امنیت اقتصادی است.
وی افزود: در سال گذشته با نوساناتی در حوزه ارز مواجه بودیم اما تمام تلاش خود را برای به ثبات رساندن ارز به کار گرفتیم و مرکز مبادله ایران نیز بر همین مبنا ایجاد شد تا بتوانیم نرخ را به ثبات برسانیم. در حال حاضر بخش عمده نیازهای ارزی کشور در مرکز مبادله ارز و طلا انجام می شود. تاکنون بالغ بر ۵۹ میلیارد دلار در این مرکز تامین ارز شده است که ۶۰ درصد بیش از متوسط چهار سال گذشته و ۱۰ درصد بیش از دوره مشابه سال قبل است. البته در سال جاری به دلیل رکود جهانی و کاهش ارزش صادراتی محصولات، با این حال تامین ارز دچار مشکل نشد و از طریق منابع آزاد شده مان نیز ارز را تامین کردیم.
رئیس کل بانک مرکزی درباره نرخ ارز یادآور شد: درخصوص نرخ نیز تلاش کردیم که بازار غیررسمی علائمی را به بازارهای دارایی ها می دهد، لذا تلاش کردیم این نرخ را در محدوده ای خاص متوقف کنیم. متأسفانه در چند هفته اخیر به دلیل تلاطمات سیاسی افزایش هایی رخ داد و همانطور که پیشتر نیز اشاره شد با فروکش کردن مسائل سیاسی، نرخ ارز نیز کاهش خواهد یافت. همانطور که می بینید طی روزهای اخیر شاهد کاهش نرخ ارز بودیم و به همان نرخ های قبل بازخواهد گشت. تلاش ما این بوده است که نرخ را در بازار غیررسمی در محدوده‌ای تثبیت کنیم و در بازار رسمی و در مرکز مبادله ایران نیز شناوری نرخ را ایجاد کنیم. در حال حاضر بخش عمده ای از ارز پتروشیمی ها، فولادی ها همه در مرکز مبادله ایران عرضه می شود و نیازهای وارداتی کشور نیز از این طریق تأمین می شود.
وی ادامه داد: در حال حاضر در بازار ارز و در مرکز مبادله ایران به زودی ارز بازار سلف را راه اندازی می کنیم و تلاش می کنیم به این واسطه ارز را پیش فروش کنیم تا اطمینان خاطر را درخصوص نوسانات نرخ ارز به وجود آوریم. از ابزار سوآپ استفاده خواهیم کرد. هم اکنون در سامانه نیما ارزی که عرضه می کردیم محدودیت بر روی درهم بود به همین دلیل نیز تلاش کردیم یوآن و سایر ارزهایمان را سوآپ کنیم و با درهم عرضه کنیم. در حال حاضر میزان درهمی که در سامانه نیما عرضه می کنیم،‌ برایش تقاضا وجود ندارد و عرضه بیش از میزان تقاضاست. این امر درخصوص یورو نیز صادق است.
رئیس کل بانک مرکزی در توضیح سیاست های پولی بانک مرکزی عنوان کرد: از طرف دیگر در حوزه سیاست های ما در نظام بانکی طبیعی است که اگر بخواهیم ارز را کنترل کنیم، بایستی ریال را نیز کنترل کنیم. چراکه هرگونه تغییرات در نرخ نقدینگی باعث تغییرات در سایر متغیرهای کلان اقتصادی می شود و در چارچوب سیاست تثبیت یکی از سیاست های ما این بود که نرخ رشد نقدینگی را به سطح ۲۵ درصد برای سال جاری برسانیم. البته رشد نقدینگی و پایه پولی شدیداً افزایش یافته بود و انتظارات فعالان اقتصادی بر تورم های بسیار بالا بود.
وی خاطرنشان کرد: بنابراین در گام نخست باید رشد پایه پولی و نقدینگی را مهار می کردیم و این کار را با اصلاحاتی که در سیاست های پولی عملیاتی کردیم. خوشبختانه نرخ رشد نقدینگی در دی ماه به ۲۵.۲ درصد و نرخ رشد پایه پولی به ۳۱.۳ درصد رسیده است. همچنان نیز معتقدم که در سال آینده نیز باید این سیاست را ادامه دهیم تا ثبات در اقتصاد کلان ایجاد شود.
عالی ترین مقام بانک مرکزی یادآور شد: طبیعی بود که اگر بخواهیم نقدینگی را مهار کنیم در ابتدا ممکن است برخی واحدهای تولیدی در تامین نقدینگی دچار مشکل شوند، اما چاره ای نداشتیم تا این محدودیت های را بر بانکها اعمال کنیم چه اط لحاظ مقداری که تحت عنوان کنترل مقداری ترازنامه اعمال می کنیم و چه از طریق سیاست های عملیات بازار باز اعمال می کنیم تا نقدینگی را در سطح باثباتی حفظ کنیم و خوشبختانه این سیاست تاکنون موفق بوده است.
رئیس‌کل بانک مرکزی اظهار داشت: البته مشکل ما در کشور این است که بار تامین مالی برعهده نظام بانکی است و ۹۰ درصد تامین مالی توسط نظام بانکی انجام می‌شود و به دلیل اینکه روش های دیگر تأمین مالی محدود شده است، همه بار تأمین مالی بر عهده بانک هاست. طبیعی است که اگر بانک خارج از ظرفیت اقتصاد تامین مالی کند، آثار تورمی خواهد داشت و آنگاه نخواهیم توانست نقدینگی را کنترل کنیم.
یک پیش‌بینی از قیمت ارز تا پایان سال | بانک مرکزی چقدر در مدیریت بازار ارز موفق عمل کرد؟
فرزین افزود: به همین دلیل اخیراً تصمیم گرفتیم اجازه گواهی سپرده خاص بدهیم و ۲۸۰ همت را در بین بانک های مختلف تقسیم کنیم که یک هفته به آنها مهلت دادیم. این کار از چهارشنبه آغاز شده و اکنون روز چهارم کاری آن است. امیدواریم با این ۲۸۰ همت بسیاری از پروژه هایی را که در تأمین مالی دچار مشکل شدند و همچنین سرمایه در گردش بسیاری از واحدهای تولیدی تأمین شود. گواهی سپرده برای پروژه‌های با بازدهی بالا بسیار مناسب است و تاکنون استقبال بسیار خوبی از آن شده است. برای بازار سرمایه نیز خبرهای خوبی داریم که در آینده اعلام می‌شود.
رئیس کل بانک مرکزی گفت: این هم سیاستی است که ضمن آنکه می تواند به افزایش نقدینگی منجر نشود، هدایت نقدینگی به حساب می آید و عملاً نقدینگی جدید به واحدهای تولیدی منتقل می‌شود. متعاقباً رشد دچار کاهش نمی‌شود و همچنان واحدهای تولیدی از طریق نظام بانکی تامین مالی می شوند. اگرچه همچنان معتقدم که باید سراغ متنوع سازی روش های تامین مالی در کشور برویم. اگر می خواهیم رشد اقتصادی همراه با آرامش در بازار و به دور از تورم محقق شود، بایستی از روش های مختلف استفاده کنیم.
فرزین با بیان اینکه تمرکز صرف فقط بر نظام بانکی در شرایط کنونی که بسیاری از بانک های ما مشکل کفایت سرمایه دارند می‌تواند آثار تورمی داشته باشد، افزود: البته در ادامه راه در سال آینده سیاست اساسی ما این است که اصلاحات اساسی در نظام بانکی انجام دهیم و ممکن است برخی پر هزینه باشد ولی تا اصلاحات را انجام ندهیم نمی‌توانیم در یک مسیر با ثبات قرار بگیریم.
وی با اشاره به برنامه انحلال سه موسسه اعتباری در سال جاری، گفت: تاکنون دو موسسه منحل شده و یک موسسه دیگر را به زودی منحل می‌کنیم و برای سال آینده نیز ۸ بانک را در مسیر اصلاح قرار داده‌ایم. بانکی که اصلاح نشود، منحل خواهد شد و لذا بایستی برنامه اصلاحشان را اجرایی کنند. دائماً این بانکها را کنترل و ارزیابی می کنیم
فرزین تاکید کرد: باید مسیر اصلاحات این ۸ بانک طی شود و ناترازی‌شان کاهش یابد اگرچه برخی ناترازی بانک‌ها از ناترازی اقتصاد و ناترازی دولت است‌ ولی در نظام بانکی به دنبال کاهش ناترازی هستیم تا مسیر تورمی را در کشور متعادل کنیم و به نرخ های بلندمدت اقتصاد کلان بازگردیم. خوشبختانه اقداماتی که انجام شده در بانک مرکزی برنامه ریزی های لازم صورت گرفته و سال آینده این برنامه ها را دنبال خواهیم کرد.
رئیس شورای پول و اعتبار خاطرنشان کرد: در مورد بازار ارز سیاست ما همچنان سیاست پیش‌بینی‌پذیر کردن نرخ ارز از مسیر مرکز مبادله ایران است و این مرکز نهاد اصلی بانک مرکزی برای تامین نیازهای ارزی کشور است. باتوجه به ذخایر مناسبی که داریم امیدواریم در سال آینده بتوانیم ارز بیشتری را در خدمت تولید کشور قرار دهیم.
وی یادآور شد: برخی نقل می کنند که تراز گمرکی کشور منفی شده است، البته همانطور که می دانید تراز تجاری را بانک مرکزی منتشر می کند و تراز تجاری کشور مثبت است. اما تراز گمرکی یعنی کالاهای غیرنفتی که صادر می شود، بخشی صادراتش کاهش یافته است اما واردات افزایش یافته است.
رئیس کل بانک مرکزی گفت: دلیل اینکه سعی کردیم واردات متوقف نشود و ارز در اختیارش قرار دادیم این است که نمی خواستیم رشد دچار مشکل شود. برای مثال در ۹ ماهه سال امسال، ۸۷.۷ درصد از کل واردات گمرکی مان به گروه کالاهای واسطه ای و سرمایه ای اختصاص یافته است و در عین حال تلاش کردیم سهم کالاهای مصرفی کاهش یابد. اگرچه با ۸ درصد فاصله داریم اما براساس نرخ های رشدی که در دهه های گذشته داشتیم، یک نرخ رشد نسبتاً قابل قبولی است البته امیدواریم در سال آینده نرخ رشد بالاتری را محقق کنیم."
economy,"به گزارش همشهری آنلاین، قیمت دلار در روزهای اخیر با افزایش همراه بود؛ هرچند مسئولان و کارشناسان حوزه این افزایش قیمت ها را مقطعی و هیجانی عنوان کردند اما به نظر می‌رسد که برخی با سوء‌استفاده از این موضوع درصدد افزایش قیمت کالاهای اساسی برآمدند؛ ‌افزایش قیمتی که به گفته رئیس اتحادیه بنکداران مواد غذایی تهران به‌موقع جلوی آن گرفته شد.
رضا کنگری رئیس اتحادیه بنکداران مواد غذایی تهران با بیان اینکه امسال در بازار کالاهای اساسی کمبود خاصی نداشتیم و در بیشتر مواقع سال ثبات و در کالاهایی مانند روغن و برنج ایرانی کاهش قیمت‌ هم داشتیم، به همشهری می‌گوید: در روزهای اخیر، همزمان با افزایش نوسانات ارز، قیمت کالاهایی که مرتبط با ارز است، اندکی افزایشی شد. البته این روند ادامه‌دار نشد و با توزیع سهمیه‌ کالاهای اساسی که از سوی وزارت جهاد کشاورزی به ما محول شد، قیمت‌ها دوباره به ثبات رسید.
وی با بیان اینکه امسال در بازار کالاهای اساسی کمبود خاصی نداشتیم و در بیشتر مواقع سال ثبات و در کالاهایی مانند روغن و برنج ایرانی کاهش قیمت‌ هم داشتیم، به همشهری می‌گوید: در روزهای اخیر، همزمان با افزایش نوسانات ارز، قیمت کالاهایی که مرتبط با ارز است، اندکی افزایشی شد. البته این روند ادامه‌دار نشد و با توزیع سهمیه‌ کالاهای اساسی که از سوی وزارت جهاد کشاورزی به ما محول شد، قیمت‌ها دوباره به ثبات رسید.
کنگری در پاسخ به اینکه کدام کالاهای اساسی گران شده‌اند؟ عنوان می‌کند: در اجناس مختلف که مرتبط با ارز هستند مانند برنج، چای، حبوبات و کنسروها افزایش قیمت‌ها اتفاق افتاد اما با نامه‌نگاری‌هایی که ما با وزارت جهاد کشاورزی داشتیم، این وزارتخانه سهمیه‌هایی را در اختیار ما گذاشت و ما در حال توزیع این سهمیه‌ها در میان بنکداری‌ها و عمده‌فروشی‌ها هستیم بر این اساس هم بازار دوباره به قیمت‌های قبل برگشت و به ثبات رسید. ضمن آنکه اجناسی که نوسان قیمت داشتند با ارز قبلی وارد کشور شده بودند و از آنجا که واردکننده متضرر نمی‌شد برای همین افزایش قیمت‌ها کنترل شد.
بیشتر بخوانید:
چقدر کالای اساسی کشاورزی وارد کشور شد؟
قیمت نهایی شکر و برنج
کنگری با بیان اینکه شکر، برنج هندی و پاکستانی از جمله کالاهای اساسی است که مشمول سهمیه هستند و به همان قیمت چند ماه پیش در حال توزیع است، توضیح می‌دهد: در حال حاضر از سوی وزارت جهاد کشاورزی هر کیلو برنج هندی به قیمت ۳۳ هزار تومان، هر کیلو برنج پاکستانی ۳۵ هزار تومان، و هر کیلو شکر به قیمت ۲۵ هزار و ۵۰۰ تومان به‌علاوه یک درصد ارزش افزوده در اختیار ما قرار می‌گیرد. ما هم این کالاها را به صورت عمده در اختیار بنکداری‌ها و اتحادیه‌های همگن شامل سوپرمارکت‌ها، خواربارفروشان و عطار و سقط‌فروشان قرار می‌دهیم که در این مرحله هر کیلو برنج هندی به قیمت ۳۴ هزار تومان، برنج پاکستانی به قیمت ۳۶ هزار و ۳۰۰ تومان و شکر به قیمت ۲۶ هزار و ۸۰۰ تومان بین عمده‌فروشی‌ها توزیع می‌شود.
رئیس اتحادیه بنکداران مواد غذایی تهران در مورد قیمت نهایی کالاهای اساسی عنوان می‌کند: در مرحله نهایی، واحدهای توزیعی موظف هستند هر کیلو برنج هندی را به قیمت ۳۵ هزار تومان، برنج پاکستانی را ۳۸ هزار تومان و هر کیلو شکر را به قیمت مصوب هر کیلو ۲۸ هزار تومان در اختیار مصرف‌کننده نهایی قرار دهند.
کنگری با تاکید بر اینکه عمده‌فروشان برای دریافت سهمیه کالاهای اساسی باید اسناد و مدارک لازم را به ما ارائه کنند، می‌گوید: در ارائه اسناد و مدارک فقط تراکنش‌های بانکی برای ما سندیت دارد و عمده‌فروشی‌ها باید مبلغ تراکنش را ضمیمه مدارک کنند تا سهمیه، دوباره به آنها تعلق بگیرد."
economy,"به گزارش همشهری آنلاین، سید مصطفی حسینی ، با اشاره به رونمایی از یک اپلیکیشن در زمینه نظارت بر بازار در همایش امروز بازرسی، نظارت و کنترل بازار که از سوی سازمان حمایت برگزار شد، تصریح کرد: تاکنون اپلیکیشن‌هایی در حوزه نظارت وجود داشت، اما این اپلیکیشن جدید تفاوت‌هایی دارد.
به گفته وی مرکز ملی شماره‌گذاری کالا و خدمات ایران، زیرمجموعه وزارت صمت است و وظیفه کلی کالا و خدمات را در کشور بر عهده دارد. در حال حاضر هفت میلیون و ۵۰۰ هزار کد در بانک اطلاعاتی وجود دارد، اما آنچه در فروشگاه‌ها به عنوان بارکد روی کالاهای فروشگاهی می‌بینیم، یک میلیون و ۵۰۰ هزار کد است. این کدها ابزاری برای سنجش اصالت کالا هستند و به محض اینکه بارکد اسکن می‌شود، مشخص می‌شود کالا توسط چه شرکتی و با چه مشخصاتی تولید شده است.
حسینی با بیان اینکه در حال حاضر مردم می‌توانند در فروشگاه اینترنتی نظرات خود را درج کنند، تصریح کرد: در این نرم‌افزار مردم حتی می‌توانند در مورد فروشگاه‌های کوچک نظرات خود را درج کنند افراد دیگر می‌توانند از این طریق صحت‌سنجی کند.
همچنین به گفته مقام مسئول مردم می‌توانند در اپلیکیشن قیمت‌های کف بازار کالاها و همچنین قیمت مصوب سازمان حمایت برای کالاهای مشمول قیمت‌گذاری را مشاهده کنند.
مدیرعامل مرکز ملی شماره‌گذاری کالا و خدمات ایران با بیان اینکه مردم می‌توانند در صورت گرانفروشی شکایت خود و در صورت مشتری‌مداری، رضایت خود را در این سامانه درج کنند، گفت: همچنین مردم می‌توانند در اپلیکشن در نقشه محل را احصا کنند و با استفاده از تابلو یا نام فرد شکایت یا رضایت خود را درج کنند. در مرحله بعدی قرار است کد موقعیت مکانی یا GLN تبدیل به یک QR کد شود و پشت شیشه مغازه‌ها درج شود. اما اجرای این مرحله ممکن است مدتی زمان ببرد.
وی درباره نحوه رسیدگی به شکایات در نرم‌افزار «کالا به فی» نیز گفت: شکایت مردم ابتدا به اتحادیه مربوطه ارجاع می‌شود. اگر آنجا رفع نشود به اتاق اصناف شهر ارجاع می‌شود و اگر باز هم رفع نشد، توسط بازرس سازمان صمت استان پرونده تشکیل می‌شود و وارد سامانه سیمبای سازمان حمایت خواهد شد و از آنجا به سازمان تعزیرات حکومتی ارجاع می‌شود."
economy,
economy,"به گزارش همشهری آنلاین،هفته گذشته قیمت ارز روند پرتلاطمی را طی کرد. البته روند صعودی نرخ ارز در بازار آزاد از دی‌ماه و به‌دنبال رویدادهای سیاسی منطقه، اما به‌آهستگی شروع شده بود. با وجود این، هفته گذشته نرخ ارز از محدوده ۵۲ هزار تومان تا ۵۹ هزار تومان هم پیش رفت. ناآرامی‌ها در یمن و حمله موشکی جمهوری اسلامی ایران به تروریست‌های پاکستان در این تلاطم‌ها بی‌تاثیر نبود.
با وجود این، از روز چهارشنبه هفته گذشته، این روند صعودی معکوس شد و قیمت دلار که در آستانه عبور ۶۰ هزار تومان بود، در یک عقب‌گرد کامل، روند نزولی به خود گرفت؛ تا جایی که روز گذشته در بازار آزاد، قیمت این ارز آمریکایی از محدوده ۵۸ هزار تومان به ۵۶ هزار تومان هم رسید و به گفته دلالان بازار فردوسی هم، ارز کاهشی بود.
البته نرخ ارز در مرکز مبادله، این روزها برخلاف روند صعودی نرخ ارز در بازار غیررسمی، ثابت مانده بود. همچنین نرخ دلار امروز در مرکز مبادله طلا و ارز به قیمت ۴۲ هزار و ۹۲۰ و نرخ یورو به قیمت ۴۶ هزار و ۳۴۱ تومان مبادله شد.
کارشناسان اقتصادی معتقدند رویدادهای سیاسی تاثیر زیادی بر نرخ ارز دارد. به همین دلیل هم این روزها بازار آزاد شاهد ناآرامی‌هایی از جنس افزایش نرخ دلار بود. با وجود این، همانطور که نرخ ارز از ابتدای مهرماه و به‌دنبال جنگ بین فلسطین و رژیم صهیونیستی تنها به مدت چند روز صعودی بود و به ۵۲ هزار تومان رسید و باز هم به ۵۰ هزار تومان برگشت، روند صعودی هفته گذشته در بازار هم ادامه‌دار نبود.
در عین حال اگرچه اتفاقات سیاسی، منجر به بروز رفتارهای هیجانی در بازار می‌شود، کمااینکه هفته گذشته نرخ دلار را به ۵۹ هزار تومان هم رساندند، اما روند معکوس ممکن است کمی آرام‌تر رخ دهد؛ زیرا به گفته کارشناسان، اطمینان از اینکه دنیای سیاست آرام شده تا به بازار ثابت شود، کمی طول می‌کشد و به همین دلیل کاهش قیمت ارز آهسته‌تر رخ می‌دهد.
با این وجود، تلاش بانک مرکزی در این ماه‌ها این بوده که ثبات را در بازار ارز ایجاد کند و تاکید رئیس کل بانک مرکزی بر کافی بودن ذخایر ارزی هم از همین موضوع حکایت می‌کند. کارشناسان اقتصادی هم امیدوارند که بانک مرکزی با تدابیر خود از جمله تقویت روزافزون منابع ارزی در دسترس خود و هم اتخاذ سیاست‌های ارزی درست و باثبات، در بازار ارز آرامش ایجاد کند."
economy,"به گزارش همشهری آنلاین، علی بهادری جهرمی در حاشیه جلسه هیات دولت در جمع خبرنگاران درباره آخرین وضعیت ارزی کشور گفت: عرضه ارز بیشتر از تقاضاست بنابراین افزایش قیمت ارز دلیل اقتصادی ندارد.
وی اضافه کرد: عرضه ارز از سوی بانک مرکزی بیشتر از تقاضاست و افزایش قیمت ارز دلیل اقتصادی ندارد. ترازهای ارزی مثبت و درآمدهای ارزی در دسترس و قابل قبول است.
عقب نشینی دلار | قیمت ارز دوباره نزول خواهد کرد؟"
economy,"به گزارش همشهری آنلاین، طلای آب شده از ذوب کردن شمش یا طلاهای گوناگون مانند طلاهای دست دوم و طلاهای شکسته و کهنه به دست می‌آید. وقتی طلای زینتی استفاده‌شده می‌شکند یا مدل آن قدیمی می‌شود و خواهان ندارد، برای اینکه به چرخه تولید دوباره بازگردد در کوره‌های مخصوص ذوب طلا قرار گرفته و ذوب می‌شود. طلای آب‌ شده دارای شکل مشخصی نیست اما بیشتر به شکل مکعبی و مفتولی موجود است.
طلای آب‌ شده هزینه اجرت ساخت ندارد به همین دلیل، برخی‌های برای سرمایه‌گذاری در بازار طلا سراغ خرید طلای آب‌ شده می‌روند اما سرمایه‌گذاری در طلای آب‌ شده ریسک بالایی دارد چون تقلب در این بخش بسیار زیاد است و اگر فرد خریدار از جای نامعتبر خرید کند دستش به هیچ جا بند نیست و ممکن است سرمایه خود را به راحتی از دست بدهد. به همین دلیل هم کارشناسان چندان خرید طلای آب شده را برای سرمایه‌گذاری توصیه نمی‌کنند.
با این همه، همچنان برخی‌ها علاقه‌مند هستند که برای حفظ ارزش دارایی خود، طلای آب شده خریداری کنند . برای اینکه این افراد خرید مطمئنی داشته باشند و سرشان کلاه نرود باید یک سری نکات را مورد توجه قرار دهند که ما در ادامه به آن پرداخته‌ایم.
هنگام خرید طلای آب‌شده به این نکات توجه کنید:
به منظور اندازه‌گیری دقیق عیار طلا، قطعه کوچکی از آن را که با یک قیچی مخصوص بریده‌ و در آزمایشگاه‌های عیارسنجی که به ری‌گیری معروف هستند محک می‌زنند. این کار برای اندازه‌گیری و مشخص کردن عیار دقیق طلاهای آب‌شده انجام می‌شود. درواقع، هنگامی که طلا وارد آزمایشگاه ری‌گیری می‌شود، آن را خرد می‌کنند تا کاملا پودر شود. این خرد کردن باعث می‌شود عیار دقیق طلای آب‌شده دقیق‌تر مشخص شود. بنابراین طلای آب شده باید حتما ری‌گیری شده باشد.
بیشتر بخوانید:
چرا طلای دست دوم و آب شده نخریم؟ | بهترین شیوه سرمایه گذاری و کسب سود در بازار طلا
مرحله اول:‌ حتما طلای آب‌شده را از مراکز معتبر خریداری کنید.
مرحله دوم: حتما روی طلای آب‌شده کد شناسایی (انگ طلا) حک شده باشد. انگ طلا با حرف لاتین K شروع می‌شود. طلایی که انگ ندارد ممکن است تقلبی باشد.
مرحله سوم: برای تعیین انگ طلا می‌توانید وارد سایت reygiri.com (سامانه اعلام عیار طلاهای ذوب‌شده) شوید.
مرحله چهارم: انگ طلا را که در تهران ۶ رقم و در شهرستان‌ها کمتر از ۶ رقم است، در سامانه وارد کرده و گزینه نمایش آرشیو را بزنید و مشخصات کامل طلا را ببینید.
مرحله پنجم: حتما از طلافروش و مغازه‌دار فاکتور و رسید دریافت کنید. در فاکتور، باید گرم طلا، عیار و شماره انگ ثبت شود. اگر فاکتور نداشته باشید، در زمان فروش طلای آب‌شده به مشکل خواهید خورد و طلا را از شما نمی‌خرند. اگر فاکتور خود را گم کنید هم ممکن است طلا را به قیمت پایین‌تر از شما خریداری کنند."
economy,"به گزارش همشهری آنلاین، جواد اوجی در راستای صدور خدمات فنی مهندسی، پیگیری پالایشگاه‌های فراسرزمینی، تعمیرات پالایشگاه‌ها، بازارسازی برای بخش خصوصی صنعت نفت ایران به‌خصوص در زمینه پتروشیمی و سرمایه‌گذاری در صنعت نفت با پدرو تله‌چیا، وزیر نفت و ایوان خیل، وزیر خارجه و دیگر مقام‌های ونزوئلایی دیدار و گفت‌وگو کرد.
در این دیدارها ضمن گفت‌وگو در خصوص موضوعات توسعه روابط حوزه نفت و گاز، پیگیری و نظارت بر طرح‌های پالایشگاهی، پروژه‌های زیرساختی حوزه نفت و گاز، روند پیشرفت پروژه‌های در دست اجرای پالایشی، پتروشیمی، زیرساختی و انتقال گاز بررسی شد.
بر اعلام وزارت نفت، ظرفیت‌های ویژه صنعت نفت برای حضور در بازار پرسود آمریکای لاتین بسیار قابل توجه است؛ موضوعی که پیمانکاران، سازندگان تجهیزات و شرکت‌های دانش‌بنیان باید به‌طور جدی مدنظر قرار دهند و از حمایت و فرصت ایجادشده از سوی دولت بهره بگیرند.
اقدام‌های وزارت نفت در توسعه روابط با کشورهای آمریکای لاتین را می‌توان سدشکنی این وزارتخانه در مبحث دیپلماسی انرژی برشمرد؛ اقدامی که مسیر را برای ورود شرکت‌های فعال در صنعت نفت ایران به بازار بزرگ انرژی آمریکای لاتین هموار کرده است.
این مسیر هموار در ۲۰ ماه گذشته فعالیت دولت نتیجه‌بخش بوده است و شرکت‌های خصوصی و نیمه‌دولتی ایران برای حضور در بازار بزرگ و سودآور ایجادشده یک فرصت طلایی پیدا کرده‌اند، به‌گونه‌ای که حجم مبادلات صنعت نفت ایران و ونزوئلا در این مدت به حدود ۳ میلیارد و ۵۰۰ تا ۴ میلیارد دلار رسیده است که پس از وقفه طولانی‌مدت، یک اتفاق بسیار بزرگ تلقی می‌شود.
این مبادلات شامل صادرات نفت و میعانات گازی، صدور خدمات فنی و مهندسی، صدور کالا و تجهیزات نفتی، بازسازی، تعمیرات دوره‌ای و افزایش ظرفیت مجتمع‌های پالایشی کشور ونزوئلا می‌شود. ورود به توسعه میدان‌های نفت و گاز، توسعه پایانه‌های نفتی، استفاده از ظرفیت پتروشیمی‌های موجود و بازسازی آن و شریک شدن در سود تولیدات آنها از دیگر برنامه‌های وزارت نفت برای توسعه روابط با ونزوئلاست.
بخش خصوصی توانمند ایرانی می‌تواند با صدور خدمات فنی، مهندسی، همچنین صادرات تجهیزات مورد نیاز صنعت پتروشیمی آمریکای لاتین سود بسیار زیادی از این مسیر هموارشده نصیب خود و کشور کند.
پاسخ قاطعی که ایران به آمریکا داد | آمریکا طی سه سال چقدر نفت از ایران دزدیده ‌است؟
بازسازی و افزایش ظرفیت این واحدهای پتروشیمی می‌تواند دست بخش خصوصی را برای ورود به بازار محصولات پتروشیمی در منطقه آمریکای لاتین نیز هموارتر کند. این بدان معناست که شرکت‌های بخش خصوصی با تولید محصولات پتروشیمی از نفت و میعانات صادرشده ایرانی در پالایشگاه‌های ونزوئلا که به‌دست شرکت‌های ایرانی نوسازی و بازسازی شده‌اند و توسعه یافته‌اند، ضمن فروش محصول در همان منطقه، افزون بر جلوگیری از اعمال هزینه‌های ناشی از جابه‌جایی محصول و افزایش بهره‌وری، می‌توانند دست برتر را در تنظیم‌گری بازار محصولات پتروشیمی در منطقه آمریکای لاتین و در نتیجه بازارهای منطقه آمریکا به‌دست آورند. از طرفی از فشار آثار تحریمی بر اقتصاد کشور بکاهند.
وزارت نفت در طول این دوره در آمریکای لاتین موانع پیش‌ روی این شرکت‌ها را برداشته است. این اقدام با بازسازی و افزایش ظرفیت پالایشگاه‌ها، صادرات نفت و میعانات و خدمات فنی، مهندسی و تجهیزات نفتی دنبال می‌شود و امروز مسیر برای شرکت‌های خصوصی به‌منظور صادرات و کسب درآمد و بازاریابی و بازارسازی در این منطقه کاملاً هموار شده است.
ونزوئلا که نخستین مقصد روابط نفتی ایران با آمریکای لاتین بوده است، ظرفیت بسیار خوبی در صنعت نفت دارد. این کشور دارنده بیشترین ذخایر نفتی جهان است و مجتمع‌های پالایشی، پتروشیمی، تأسیسات انتقال گاز متعدد و دیگر تأسیسات نفتی مرتبط با صنعت نفت را در اختیار دارد. جدای از ونزوئلا، بازار منطقه آمریکای لاتین نیز بازاری بسیار بزرگ و مطلوب برای صادرات خدمات فنی، مهندسی، تجهیزات، فرآورده‌های نفتی و محصولات پتروشیمی محسوب می‌شود."
economy,"به گزارش همشهری آنلاین، بر این اساس،تمام متقاضیان واجد شرایط در ماده ۴ دستورالعمل تنظیم بازار خودروسواری (مصوبه جلسه ۵۴۳ شورای رقابت) می‌توانند از فردا (یکشنبه ١۵ بهمن‌ماه) تا ساعت ١٣ روز چهارشنبه (١٨ بهمن ماه) یکی از حساب‌های خود نزد شعب بانک‌های واجد شرایط اعلامی در سامانه را به نام خودرو وارداتی وکالتی و مبلغ ۵٠٠ میلیون تومان را در این حساب مسدود کنند.
متقاضیان پس از تعریف حساب وکالتی و بلوکه کردن وجه ۵٠٠ میلیون تومانی در این حساب می توانند از روز دوشنبه ١۶ بهمن ماه تا ساعت ٢٣ و ٥٩ دقیقه روز جمعه ٢٠ بهمن ماه ثبت‌نام خود در سامانه یکپارچه خودروهای وارداتی انجام داده و تنها یک اولویت از سبد محصولات اعلامی انتخاب کنند.
در این دور از فروش خودروهای وارداتی، ١٣ خودرو (از محل مازادِ خودروهای وارداتی) برای همه‌ متقاضیان عرضه شده است که از این ١٣ مدل خودرو، ١٠ مدل دارای قیمت قطعی در مبادی ورودی و سه خودرو دارای قیمت علی‌الحساب در مبادی ورودی هستند.
خودروهای دارای قیمت‌ علی‌الحساب در مبادی ورودی:
گفتنی است که قیمت‌های مندرج در جداول فوق (قطعی و علی‌الحساب) در مبادی ورودی بوده و هزینه‌ها و عوارض قانونی پس از ترخیص، نظیر بیمه شخص ثالث، مالیات بر ارزش افزوده، هزینه‌های شماره گذاری، اسقاط خودروی فرسوده، کرایه حمل و... به قیمت‌های فوق اضافه می‌شود که واردکنندگان با رعایت آیین‌نامه اجرایی قانون حمایت از مصرف‌کنندگان خودرو می‌توانند نسبت به دریافت آن از مشتری اقدام کنند.
پس از اتمام مهلت ثبت‌نام، چند روز بعد، نتایج مشخص و توسط شرکت‌ها برای مشتریان فراخوان صادر می‌شود؛ عدم واریز وجه در هر یک از مراحل ذکر شده و حداکثر پنج روز پس از فراخوان صورت گرفته، به منزله انصراف از طرح بوده و متقاضی از اولویت بندی خودرو وارداتی انتخابی حذف می‌شود.
شرکت‌های واردکننده نیز می‌بایست مطابق آیین‌نامه اجرایی قانون حمایت از حقوق مصرف کنندگان خودرو نسبت به تحویل خودرو و دریافت وجه از مشتریان اقدام کنند و در صورت هرگونه تاخیر در تحویل، قراردادهای مذکور مشمول جرائم مندرج در آیین نامه خواهند شد.
بدیهی است که با وکالتی کردن حساب و ثبت‌نام اولیه (طی این پنج روز) در سامانه یکپارچه هیچ تعهدی مبنی بر تخصیص خودرو ایجاد نخواهد شد و تعهد از زمان عقد قرارداد میان مشتری و شرکت واردکننده است."
economy,"به گزارش همشهری‌آنلاین، علی اکبر محرابیان در نشستی خبری با خبرنگاران در پاسخ به سوال همشهری تاکید کرد: البته مقامات طالبان بهانه‌تراشی‌هایی می‌کنند که خشکسالی وجود دارد که امیدواریم با ادامه بارش‌ها،نسبت به تخصیص حق‌آبه ایران اقدام کنند؛ در غیراین صورت از ابزارهای قانونی و حقوقی استفاده خواهیم کرد.
وزیر نیرو ضمن ابراز امیدواری نسبت به رهاسازی حق‌آبه کشورمان از روز هیرمند با توجه به بارش های اخیر، گفت: پیگیری این موضوع همچنان در اولویت برنامه‌های وزارت نیرو است و پیگیری این موضوع حق مسلم ایران است و ما در این زمینه کوتاهی نخواهیم داشت و اگر طالبان به وعده خود عمل نکند براساس قوانین بین المللی پیگیری خواهیم کرد.
او درباره آخرین وضعیت بارش‌ها در کشور هم از کسری ۳۰ درصدی بارش‌های امسال نسبت به شرایط نرمال خبر داد و گفت: همکاری مردم در بخش مصرف آب خانگی و کشاورزی ضروری است، چرا که در طی ۲۰روز اخیر بارش‌های خوبی داشتیم اما باید توجه داشته باشیم که در چهارمین سال خشک پیاپی به‌سر می‌بریم و حدود ۳۰درصد نسبت به سال‌های نرمال عقب هستیم. وی افزود: تاثیرات خشکسالی را با اجرای پروژه‌های اضطراری به حداقل می‌رسانیم، با این حال ضرورت فرهنگ‌سازی مصرف و همکاری مردم در بخش مصرف آب خانگی و کشاورزی وجود دارد.
محرابیان از هدفگذاری اجرای ۳۰ میلیارد یورو معادل ۱۲۲۴ هزار میلیارد تومان پروژه آب و برق در دولت سیزدهم خبر داد و گفت: ۷۵۷ هزار میلیارد تومان در بخش برق، ۱۰۵ هزار میلیارد تومان در بخش آب و فاضلاب و ۳۶۲ هزار میلیارد تومان در بخش آب هدفگذاری شده که از این رقم، تا امروز مجموعا بیش از ۴۰۰ هزار میلیارد تومان به بهره‌برداری رسیده و تا پایان دولت بایستی ۸۲۴ هزار میلیارد تومان دیگر به بهره برداری برسد. وی افزود: نه‌تنها نیاز خودمان را در بخش آب و برق به طور کامل برطرف میکنیم، بلکه امروز صادرات خدمات فنی و مهندسی آب و برق ایران به بیش از ۵۰ کشور جهان در حال انجام است.
این عضو کابینه دولت سیزدهم: در برنامه ابتدای دولت، هدفگذاری شده بود در بخش آبرسانی شهری و تصفیه آب، ۷۰۰ میلیون مترمکعب به ظرفیت اضافه شود که تا امروز با تحقق ۱۶۳ درصدی برنامه، ۱۱۴۴ میلیون مترمکعب به ظرفیت آبرسانی شهری و تصفیه آب شرب شهری افزوده شده است. وزیر نیرو با بیان اینکه هدفگذاری شده بود که ۳۰ سد با مجموع ظرفیت مخزن ۵.۴ میلیارد مترمکعب در دولت سیزدهم به بهره‌برداری برسد،گفت: تا امروز ۲۱ سد با حجم مخزن ۳.۹ میلیارد مترمکعب آبگیری و افتتاح شده که بیش از ۷۰ درصد برنامه محقق شده است‌.
وی افزود: هدفگذاری شده بود که میزان برخورداری از آب لوله کشی بهداشتی و شرب در جمعیت روستایی به عدد ۹۰ درصد برسد که تا امروز این ضریب با تحقق ۶۰ درصدی، به ۸۶.۸۱ درصد زسیده است. به گفته او در بخش برق هدفگذاری شده بود که ۱۰ هزار مگاوات نیروگاه تحت مدیریت و قرارداد وزارت نیرو احداث شود که تا امروز از این رقم، ۸ هزار مگاوات به شبکه سنکرون شده است.
جراحی اقتصادی بدون خون ریزی
محرابیان در خصوص برنامه‌های احداث ۱۰ هزار مگاوات نیروگاه در بخش صنایع گفت: امروز شاهد شروع ۶۴۰۰ مگاوات ساخت نیروگاه در بخش صنایع هستیم که تا امروز ۴ واحد آن به بهره‌برداری رسیده است. وی افزود: در خصوص احداث ۱۰ هزار مگاوات نیروگاه تجدیدپذیر، نیازمند یک جراحی افتصادی بودیم تا احداث و بهره‌برداری از نیروگاه‌های تجدیدپذیر را بدون یارانه دولتی، اقتصادی کنیم که این جراحی اقتصادی به خوبی انجام شد و امروز شاهد آغاز احداث ۱۱ هزار مگاوات نیروگاه تجدیدپذیر هستیم و به زودی یک ساختگاه ۱۰۰۰ مگاواتی برای سرمایه گذاری ارائه خواهد شد .
وزیر نیرو تاکید کرد: در ابتدا، ساخت نیروگاه توسط صنایع یک امر شبهه‌داری معرفی می‌شد و این گمانه‌زنی وجود داشت که ممکن است ساخت نیروگاه توسط صنایع اقتصادی نباشد اما در یک مدل قانونی و کاملا اقتصادی و توجیه فنی و مالی توسط صنایع، مشاهده شد که شروع و ساخت این نیروگاه‌ها امری کاملا اقتصادی است. امروزه اطمینان داریم در صنایعی که اقدام به ساخت نیروگاه و بهره‌برداری می‌کنند، سود تولید برق چه بسا از سود تولید دیگر محصولات آنان بیشتر باشد و این رویکرد با تولید هزاران مگاوات نیروگاه توسط صنایع کشور همراه می‌شود."
economy,"به گزارش همشهری آنلاین، براساس اطلاعیه شماره هشت سامانه یکپارچه عرضه خودروهای داخلی، متقاضیانی که در سامانه یکپارچه اولویت‌بندی شدند و با وجود مشخص بودن موعد تحویل خودروهایشان، تمایلی به واریز وجه خوردوی انتخاب شده خود نداشته و یا در آینده نخواهند داشت و تمایل به شرکت در طرح‌های عرضه آتی را دارند، از تاریخ ۱۴۰۲.۱۱.۱۰ لغایت ۱۴۰۲.۱۱.۱۴ ساعت ۲۳:۵۹ فرصت دارند با مراجعه به سامانه یکپارچه عرضه خودروهای داخلی به آدرس https://esalecar.ir نسبت به انصراف از طرح اقدام کرده تا امکان شرکت در طرح های آتی برای آنها فراهم شود.
‌در صورت عدم انصراف، سفارش ها محفوظ مانده و لغو نخواهد شد، ولی امکان شرکت در سایر طرح‌های آتی برای آنها وجود نخواهد داشت.
همچنین متقاضیانی که در وب سایت خودروساز واریز وجه کرده‌اند، تا اطلاع ثانوی امکان ثبت سفارش جدید در سامانه یکپارچه عرضه خودروی داخلی را نخواهند داشت."
economy,"به گزارش همشهری آنلاین و به نقل از روابط عمومی بانک مرکزی، این بانک دیشب دستورالعمل انتشار گواهی سپرده خاص با نرخ سود علی الحساب بانکی ۳۰ درصد سالانه (پرداخت سود ماهانه) را با هدف تامین سرمایه در گردش واحدهای تولید به شبکه بانکی ابلاغ کرد.
براساس دستورالعمل انتشار گواهی سپرده خاص که به شبکه بانکی ابلاغ شده است بانک‌ها می توانند برای تامین سرمایه در گردش طرح‌های با بازدهی بالا اقدام به انتشار این اوراق نموده و در پایان دوره مشارکت، سود قطعی نیز علاوه بر سود علی‌الحساب ۳۰ درصدی به خریداران این گواهی سپرده در شعب بانک‌ها پرداخت می‌شود.
ویژگی بارز این گواهی سپرده آن است که امکان بازخرید قبل از سررسید در شعب بانک‌ها امکان‌پذیر است .با اجرای این طرح، مشارکت مردمی در تامین مالی طرح‌های تولیدی کشور فراهم می‌شود.
دارندگان این گواهی می‌توانند از آن به عنوان وثیقه جهت دریافت تسهیلات بانکی استفاده کنند همچنین بانک‌ها مجازند از روز چهارشنبه ۱۱ بهمن‌ماه ۱۴۰۲ به مدت ۷ روز کاری اقدام به عرضه این اوراق نمایند.برنامه عرضه و تعیین شعب منتخب آنها توسط بانک‌های عامل اطلاع‌رسانی می‌شود.
انتهای پیام"
economy,"به گزارش همشهری آنلاین، محدودیت ارائه خدمات کارت به کارت در اجرای تبصره ۳ ماده ۸ آئین نامه اجرایی ماده (۱۴) الحاقی قانون مبارزه با پولشویی به رئیس کل بانک مرکزی جمهوری اسلامی ایران ابلاغ شد.
در مکاتبه هادی خانی، رییس اطلاع مالی کشور آمده است، نظر به استفاده برخی صنوف از حساب های نیابتی به ویژه از طریق خدمات کارت به کارت در شبکه بانکی کشور؛ با نظر داشت اطلاعات دریافتی از آمار تراکنش های سال ۱۴۰۱ افراد فاقد پرونده مالیاتی در الگوی ۱۰۰ تراکنش دریافتی در ماه به ارزش حداقل ۳۵ میلیون تومان و در اجرای تبصره (۳) ماده (۸) آئین نامه اجرایی ماده (۱۴) الحاقی قانون مبارزه با پولشویی ارائه خدمات کارت به کارت بیش از ۱۰ میلیارد ریال یا ۲۰۰ تراکنش دریافتی در ماه به اشخاص حقیقی فاقد پرونده مالیاتی در تمامی کارت های بانکی متصل به کد ملی اشخاص مذکور ممنوع است.
فروش این محصولات مالیات ندارد | کدام واریزی های حساب‌ تجاری مشمول مالیات می شود؟
خواهشمند است دستور فرمایید ضمن ابلاغ به مبادی ذیربط برای اعمال محدودیت مورد نظر، گزارشی از اقدامات انجام گرفته و نتایج آن در بازه های زمانی سه ماهه به این مرکز ارائه شود.
بدیهی است محدودیت فوق شامل سایر ابزارهای پرداخت و انتقال وجه نشده و با دریافت داده های متقن و دقیق تر، امکان بازنگری و تسری آن به سایر گروه های جمعیتی و ابزارهای پرداخت وجود خواهد داشت."
economy,"به گزارش همشهری آنلاین ،ظرف چند روز گذشته قیمت ارز با هیجان های مقطعی مواجه شد و نمودار قیمت ارز اندکی صعودی شد. این رشد بعد از آن اتفاق افتاد که از ابتدای سال جاری تاکنون بازار با ثبات کامل مواجه بود و قیمت ها با نوسان چندانی مواجه نشده بود. در چنین شرایطی اما روز گذشته قیمت ارز نتوانست با رشد بیشتری مواجه شد و به محدوده ۵۸ هزار تومان عقب نشینی کرد.کارشناسان بر این باورندکه روند صعودی قیمت ارز موقت است و تحت تاثیر تدابیر بانک مرکزی قیمت ارز بار دیگر کاهش خواهدیافت به زعم کارشناسان همچنین صدور مجوز انتشار اوراق گواهی سپرده خاص از سوی بانک مرکزی با نرخ ۳۰ درصد می تواند منجر به آرامش در بازار ارز شود.
مسعود قاسمی، عضو کمیسیون تسهیل تجارت و مدیریت واردات اتاق بازرگانی ایران با بیان اینکه نوسان قیمت دلار زودگذر است گفت: معتقدم دولت به هر طریقی اجازه نخواهد داد افزایش قیمت دلار ادامه داشته باشد.
مجید پورکائد یک فعال اقتصادی نیز در این باره گفت: با توجه به تحولات سیاسی اگر بانک مرکزی سیاست تثبیت اقتصادی را طی یک سال گذشته اتخاذ نمی‌کرد نرخ ارز با جهش شدیدی رو به رو می‌شد؛ بنابراین اجرای سیاست تثبیت ارزی، ایجاد مرکز مبادله ایران و الزام افراد به ایجاد حساب‌های ارزی از جمله اقداماتی است که از جهش شدید نرخ ارز جلوگیری می کند.
اصغر سلیمی عضو کمیسیون اقتصادی مجلس هم گفت: منابع ارزی کشور وضعیت خوبی دارد اما نیازمند مدیریت دقیق‌تر و نظارت جدی‌تری در این بازار هستیم.
او با بیان اینکه واقعیت این است که منابع ارزی کشور مشکلی ندارد بلکه ما به مدیریت دقیق‌تری در این حوزه نیازمند هستیم،‌ ادامه داد: باید نظارت جدی‌تری بر افرادی که خارج از مسیرهای قانونی تبادل ارز می کنند، صورت بگیرد. با مدیریت صحیح می توان نرخ ارز را کنترل کرد. از سوی دیگر بخشی از التهابات بازار ارز به فضاسازی‌هایی بر می‌گردد که عده‌ای در تلاش هستند تا آن را ایجاد کنند.
تاثیر مثبت گواهی سپرده خاص بر بازار ارز
یکی دیگر از موضوعاتی که می تواند ظرف روز های آینده منجر به کاهش قیمت ارز شود صدور مجوز انتشار گواهی سپرده خاص با نرخ سود ۳۰ درصد از سوی بانک مرکزی است. آن طور که بانک مرکزی اعلام کرده است بانک‌ها می توانند برای تامین سرمایه در گردش طرح‌های با بازده بالا اقدام به انتشار این اوراق کرده و در پایان دوره مشارکت، سود قطعی نیز علاوه بر سود علی‌الحساب ۳۰ درصدی به خریداران پرداخت کنند.
ویژگی بارز این اوراق آن است که امکان بازخرید قبل از سررسید در شعب بانک‌ها امکان‌پذیر است.دارندگان این گواهی می‌توانند از آن به عنوان وثیقه جهت دریافت تسهیلات بانکی استفاده کنند.بانک‌ها همچنین مجازند از روز چهارشنبه ۱۱ بهمن‌ماه ۱۴۰۲ به مدت ۷ روز کاری اقدام به عرضه این اوراق کنند.تحلیل گران بر این باورند انتشار این اوراق می تواند منجر به جذب نقدینگی به بانک ها شود و از رشد قیمت دلار جلوگیری کند.
بیشتر بخوانید
پیش بینی نرخ ارز در روزهای آینده | افزایش قیمت دلار کنترل می شود؟
یک عضو اتاق بازرگانی ایران با اشاره به اینکه مجوز انتشار گواهی سپرده خاص با سود۳۰ درصد از سوی بانک مرکزی با استقبال و نتایج چشمگیری همراه خواهد شد، گفت: همین امر بسیاری از سرمایه‌های سرگردان و خرد را وارد بخش مولد و سرمایه‌گذاری مطلوب خواهد کرد.
سید علی حسینی با تاکید بر اینکه گواهی سپرده خاص می‌تواند بر ارتقای کیفیت منابع پولی و هدایت نقدیندگی تاثیرگذار باشد، گفت: تجربه نشان داده هرگاه بانک مرکزی توانسته سیاست‌های پولی و ارزی را طبق استاندارهای دنیا تدوین و اجرایی کند، شاهد تاثیرخوبی در بازار بودیم. به همین دلیل معتقدم این بار هم بانک مرکزی می‌تواند با اجرای این روند، نقدینگی را به بخش‌های مولد هدایت و با کاهش شبه پول بازار ارز را به خوبی کنترل کند. فقط امیدوارم این روند تداوم داشته باشد تا بتواند به مرور زمان بخش اعظمی از سرمایه‌های سرگردان مردم را از ورود به بازارهای کاذب و هیجانی باز دارد و به بخش مولد هدایت کند."
economy,"به گزارش همشهری آنلاین، مرکز روابط‌عمومی و امور بین‌الملل وزارت تعاون، کار و رفاه اجتماعی اعلام کرد:
«مرحله جدید و بزرگ طرح ملّی کالابرگ الکترونیکی با عنوان «طرح فجرانه» در راستای حمایت مضاعف از سبد غذایی خانوار یارانه‌بگیر با اولویت خانوار دهک‌های پایین جامعه (اول تا هفتم) در دهه مبارک فجر و همزمان با چهل‌وپنجمین سالروز پیروزی شکوهمند انقلاب اسلامی از ۱۷ بهمن‌ماه آغاز و تا ۱۷ اردیبهشت‌ماه سال آینده ادامه خواهد داشت و در این طرح اعتبار خرید ۱۱ قلم کالابرگی از ۱۲۰ هزار تومان به ۲۲۰ هزار تومان افزایش خواهد یافت.
در «طرح فجرانه» یک سبد ۱۱ قلمی برای تأمین حداقل کالری، پروتئین، ریزمغذی و ویتامین‌های لازم برای هر فرد(منطبق با نظر انستیتو تغذیه ایران و وزارت بهداشت) با قیمت‌های مبنای سال ۱۴۰۱ انتخاب شده است و مابه‌التفاوت آن قیمت‌ها با قیمت روز(۱۴۰۲) از محل یارانه جدید دولت تأمین خواهد شد، بدین صورت که قیمت روز سبد مشتمل بر ١١ قلم، ۷۴۳ هزار و ۷۵۰ تومان بوده که خانوار دهک‌های اول تا هفتم درآمدی در صورت خرید بسته می‌بایست قیمت سال ۱۴۰۱ را به مبلغ ۵۲۳ هزار و ۳۰۰ تومان از جیب خود پرداخت کنند و مابه‌التفاوت آن تا قیمت روز به مبلغ ۲۲۰ هزار و ۴۵۰ تومان از محل اعتبار جدید دولت تأمین میشود.

در طرح جدید شرط ۲۰۰ هزار تومان خرید از یارانه حذف شده و اعتبار تشویقی(۲۲۰ هزار تومانی) علاوه بر یارانه ۳۰۰ و ۴۰۰ هزارتومانی فعلی بوده و خانوار یارانه‌بگیر به‌صورت مجزا یارانه نقدی خود را ماهانه دریافت خواهند کرد.
مبلغ حمایتی دولت به‌صورت اعتبار در حساب سرپرست خانوار تخصیص یافته و در زمان خرید و متناسب با میزان خرید مصرف می‌شود. خانوار می‌تواند اقلام طرح را در سقف وزنی و کالایی تعریف شده خرید کنند و امکان جابه‌جایی اعتبار بین گروه‌های کالایی مقدور نبوده به‌عنوان مثال با اعتبار برنج امکان خرید روغن وجود ندارد و فقط برای گروه لبنیات(شیر، پنیر و ماست) امکان‌پذیر است. ضمناً یارانه هر قلم غذایی به‌صورت مجزا پرداخت خواهد شد.

یازده قلم کالای اساسی شامل گوشت مرغ، گوشت قرمز، برنج، روغن، ماکارونی، شیر، پنیر، ماست، قند و شکر، تخم‌مرغ و حبوبات است.

طرح فجرانه در بستر شبکه ملّی اعتبار(شما) با عاملیت شرکت مجری طرح(فارا) و همکاری سایر دستگاه‌ها اجرایی خواهد شد، در این راستا موارد زیر باید مدنظر قرار گیرد:

۱- میزان حمایت دولت از ۱۲۰ هزار تومان(اعتبار تشویقی کالابرگی) به ۲۲۰ هزار تومان افزایش می‌یابد.

۲- یارانه‌بگیران متقاضی باید توجه داشته باشند قیمت روز اقلام فوق براساس کالاهای مرجع بوده و در خصوص کالاهایی با قیمت بالاتر مابه‌التفاوت را از محل حساب خود پرداخت خواهند کرد.

۳- شرط خرید ۲۰۰ هزار تومان جهت دریافت ۲۲۰ هزار تومان اعتبار تشویقی در این طرح حذف شده است.

۴- دهک‌های یک تا هفت درآمدی، مشمول اعتبار جدید بوده و یارانه‌بگیران این دهک‌ها می‌توانند با مراجعه به فروشگاه‌های عضو طرح ملّی کالابرگ الکترونیک نسبت به خرید اقلام اساسی و بهره‌مندی از این حمایت تشویقی اقدام کنند.

۵- متقاضیان استفاده از کالابرگ الکترونیکی می‌توانند با مراجعه به فروشگاه‌های طرف قرارداد شبکه ملّی اعتبار(۲۱۰ هزار فروشگاه خُرد و فروشگاه‌های زنجیره‌ای افق‌کوروش، جانبو، هفت، دیلی‌مارکت، گندم، هایپرفامیلی، وال‌مارکت، محسن، مینومارت، ترقی و فروشگاه‌های اینترنتی اسنپ مارکت و دیجی کالا) نسبت به خرید اقلام اساسی اقدام کنند.

هموطنان عزیز برای شناسایی این فروشگاه‌ها می‌توانند به نرم‌افزار کاربردی شما مراجعه و فروشگاه‌های اطراف خود را مشاهده نمایند. برای دریافت این نرم افزار می‌توانند به سکوهای بازار، مای‌کت و یا سایت shoma.sfara.ir مراجعه کنند. همچنین از طریق اجرای کد دستوری #۱۴۶۳*۵۰۰* می‌توانند لینک نصب این نرم‌افزار را دریافت کنند."
economy,"به گزارش همشهری آنلاین، سامانه یکپارچه خودروهای وارداتی از فردا ۱۶ بهمن برای ثبت‌نام کلیه متقاضیان واجد شرایط، بازگشایی خواهد شد؛ نکته این مرحله این است که با توجه اینکه پیش‌شرط حساب وکالتی برداشته شده بود، اما در این مرحله متقاضیان جدید باید این حساب را باز کنند که به گفته مدیر سامانه این مورد فقط برای خرید خودروهای داخلی اجرایی می‌شود.
با توجه به اینکه خودروها مازاد بر ظرفیت تقاضا هستند و به طور دقیق‌تر می‌توان گفت خودروهایی که طی حدوداً ۱۰- ۹ مرحله عرضه قبلی برای ثبت‌نام‌کنندگان مرحله اول (در اسفند ماه سال گذشته)، متقاضی زیادی نداشته و ظرفیت آن‌ها موجود است، تصمیم گرفته شد که مرحله دوم ثبت‌نام برای متقاضان جدید با عرضه ۱۱ خودروی وارداتی توسط ۱۱ شرکت واردکننده اجرایی شود.
بدین منظور متقاضیان جدید از یک روز قبل از آغار عرضه از امروز یکشنبه این امکان برایشان فراهم شده که یکی از حساب خود را نزد بانک‌های واجد شریط اعلامی سامانه یکپارچه عرضه خودروهای وارداتی، وکالتی و مبلغ ۵۰۰ میلیون تومان را در آن بلوکه کنند تا امکان ثبت‌نام طی پنج روزی که سامانه برای ثبت‌نام مشتریان فعال است، امکان ثبت تنها یک اولویت از سبد محصولات اعلامی را انتخاب کنند.
همانطور که اشاره شد، متقاضیان جدید از امروز تا ساعت ۱۳ روز چهارشنبه (۱۸ بهمن ماه) برای تعریف حساب وکالتی و مسدود کردن وجه ۵۰۰ میلیون تومانی در این حساب فرصت خواهند داشت.
ثبت‌نام خودروهای وارداتی برای متقاضیان جدید از ١٦ بهمن + جزئیات | از فردا حساب خود را وکالتی کنید
اوایل آذر ماه بود که موضوع برداشته شدن پیش‌شرط تعریف حساب وکالتی برای ثبت‌نام خودروها اعم از داخلی و وارداتی، مطرح شد.
در آن مقطع زمانی، مدیر سامانه یکپارچه خودروها ضمن تاکید بر تداوم فروش خودروهای وارداتی به متقاضیان مرحله اول که هنوز در نوبت تخصیص خودروی مورد نظرشان قرار نگرفته‌اند، از آغاز فروش خودروهای وارداتی از محل مازاد به متقاضیان جدید خبر داد و تاکید کرد: شرایط ثبت‌ نام همچون سابق است اما دیگر نیازی به بلوکه‌کردن وجه در حساب وکالتی وجود ندارد.
این وعده عرضه خودرو از محل مازاد به متقاضیان جدید در حالی که حدوداً قرار بوده است از اواخر آذر ماه اجرایی شود، با گذشت قریب به دو ماه، اکنون اجرایی شده است. ضمن اینکه علیرغم اینکه تاکید شده بود دیگر حسابی ضرورت ندارد وکالتی و وجهی در آن مسدود شود، اما این پیش شرط مجدد اعمال می‌شود.
مهدی تقدسی، مدیرسامانه یکپارچه خودروهای وارداتی در این زمینه گفت: بسته به شرایط، حذف این پیش شرط، فقط برای خرید خودروهای داخلی فعلا اجرایی می‌شود و برای ثبت‌نام خودروهای وارداتی لازم‌الاجراست."
economy,"به گزارش همشهری آنلاین، علی حسین رعیتی فرد روز چهارشنبه در حاشیه همایش مشترک مدیران روابط کار و روسای ادارات تشکلهای کارگری و کارفرمایی در مشهد در گفت و گو با خبرنگاران افزود: کارگران طبق قانون باید ۲ برابر تا سه برابر حداقل حقوق امسال خود را به صورت عیدی دریافت کنند و حداقل حقوق ماهانه هر کارگر در سال ۱۴۰۲ به میزان ۵۳ میلیون ریال بوده است.
وی اضافه کرد: بر این اساس باید حداقل عیدی هر کارگر ۱۰۶ میلیون ریال و حداکثر ۱۵۹ میلیون ریال باشد که بسته به عملکرد و بهره وری هر کارگر قابل افزایش است.
معاون وزیر کار در خصوص اصلاح قراردادهای موقت کارگری گفت: پیشنهاد اصلاح موادی از قانون کار از جمله ساماندهی قراردادهای موقت کارگران به ویژه کسانی که در کارهای مستمر فعالیت داشته و بیشتر از پنج سال سنوات خدمتی داشته باشند به مجلس ارایه شده است.
رعیتی افزود: گمان نمی کنم تصویب این موضوع در این دوره از مجلس انجام شود و به دوره بعدی کشیده خواهد شد."
economy,"به گزارش همشهری آنلاین، بازار مبلمان این روزها کساد است و تحت تاثیر گرانی، خریداران کمی در بازار مبل رفت و آمد می‌کنند. بخش عمده گرانی مبلمان، به افزایش قیمت مواد اولیه برمی‌گردد که در نهایت، به افزایش قیمت تمام‌شده کالا ختم می‌شود. به موازات افزایش قیمت مواد اولیه، تقلب هم در این بخش زیاد شده است. یکی از تولیدکنندگان بنام و باسابقه در صنعت مبلمان کشور در این باره به همشهری گفت: در حال حاضر، قیمت مواد اولیه به خصوص چوب بسیار بالا رفته است و تحت تاثیر همین موضوع شاهد جولان دلالان در این بازار هستیم. متاثر از این مسائل، تقلب در ساخت کلاف که بدنه و چارچوب اصلی مبل است، هم افزایش یافته است. برای نمونه، برخی‌ها با تقلب چوب ممرز را که ارزان‌تر از چوب راش است، رنگ می‌کنند و به اسم چوب راش به مشتری معرفی می‌کنند. از آنجایی هم که کلاف، زیر کار است و رنگ می‌شود، خیلی از مشتریان متوجه این گونه تقلب‌ها نمی‌شوند.
رضا لطیف‌زاده با انتقاد از وضعیت تامین مواد اولیه ساخت مبلمان گفت: مواد اولیه روز به روز گران‌تر می‌شود و بازار دست دلالان است و تولیدکنندگان به سختی می‌توانند مواد اولیه تهیه کنند و همین موضوع باعث می‌شود قیمت تمام‌شده مبلمان بالا برود و مردم توان خرید نداشته باشند.
او افزود: در شرایط فعلی دیگر تولید به صرفه نیست و هر کسی به دنبال آن است که دلالی کند. چوب از ارمنستان تا شهرک صنعتی خاوران سه تا چهار دست می‌چرخد و به واسطه حضور دلالان قیمت این کالا از مرز تا زمانی که به دست تولیدکنندگان برسد به شدت افزایش می‌یابد. چوبی که باید هر متر مکعب آن بین ۲۵ تا ۲۷ میلیون تومان به دست ما برسد به قیمت ۵۰ میلیون تومان می‌رسد. برای همین است که برخی‌ها عطای تولید را به لقایش بخشیده و دلال شده‌اند.
این تولیدکننده با انتقاد از دریافت مالیات از همه واحدهای تولیدکننده و توزیع‌کننده در جریان تولید و فروش گفت: هزینه تامین چوب و پرداخت کرایه و بیمه و دارایی آنقدر بالاست که خیلی از تولیدکنندگان ترجیح داده‌اند کار و کاسبی خود را بفروشند و پولشان را در بانک بگذارند در حالی که در روزگاری نه چندان دور هر تولیدکننده تا ۱۵ کارگر در کارگاه خود داشت و با تلاش این عوامل ما به کشورهای اروپایی و کانادا و غیره کار صادر می‌کردیم اما امروز کارگران خوب ما همه مسافرکش شده‌اند.
بیشتر بخوانید:
چرا مبل‌ سازها به بدقولی معروفند؟ | این کشورها خریدار مبلمان ایرانی هستند
چرا قیمت مبلمان بالاست؟ | همه قول و قرارها را در فاکتور خرید درج کنید
افزایش قیمت چوب
این تولیدکننده با بیان اینکه در حال حاضر اگر زوج جوانی بخواهند یک سرویس مبل، یک عدد بوفه و سرویس خواب با کیفیت بخرند باید حداقل ۷۰۰ میلیون تا یک میلیارد تومان پول داشته باشند، افزود: سال ۱۳۹۶ هر متر مکعب چوب یک میلیون و ۲۰۰ هزار تومان بود که ما تولیدکنندگان با تخفیف آن را به قیمت یک میلیون تومان می‌خریدیم. آن زمان ۵۰ متر چوب ۵۰ میلیون تومان می‌شد اما امروز این قیمت‌ها ۵۰ برابر شده است و برای خرید ۵۰ متر چوب باید حدود ۲.۵ میلیارد تومان پول پرداخت نکرد. در واقع، در سال ۹۶ می‌شد با پرداخت ۵۰ میلیون تومان برای یک سال چوب کارگاه را تامین کرد اما امروز با ۲.۵ میلیارد تومان هم نمی‌شود چوب مورد نیاز را تامین کرد.
لطیف‌زاده ادامه داد: الان نوع درجه ۳ چوب‌های وارداتی هر متر مکعب ۳۵ میلیون تا ۳۶ میلیون تومان است و نوع درجه یک آن از متری ۴۰ میلیون تا بالای ۵۰ میلیون تومان است. در این میان، چوب‌های خاص هم در بازار وجود دارد که اصالتا برای جنگل‌های آفریقاست اما در ایران به اسم چوب آمریکا و کانادا هر متر مکعب آن را بالای ۱۰۰ میلیون تومان می‌فروشند."
economy,"به گزارش همشهری آنلاین، بر اساس شیوه نامه نحوه برگزاری حراج حضوری شمش طلا استاندارد در مرکز مبادله ارز و طلای ایران، پنجمین جلسه حراج شمش طلای استاندارد از ساعت ۱۲ امروز یکشنبه مورخ ۱۵ بهمن ماه ۱۴۰۲، انجام خواهد گرفت.
زمان جلسه حراج از ساعت ۱۲:۰۰ الی ۱۶:۰۰ است و وجه الضمان مبلغ ۳ میلیارد و ۵۰۰ میلیون ریال ( ۳،۵۰۰،۰۰۰،۰۰۰ ریال) به ازای هر قطعه شمش طلای استاندارد است.
شرایط جدید خرید خرد و عمده شمش طلا | حداقل و حداکثر حجم خرید و محل تحویل مشخص شد
متقاضی خرید باید تا ساعت ۲۴ روز شنبه مورخ ۱۴ بهمن ماه ۱۴۰۲ مبلغ وجه الضمان را پرداخت می کرد. گفتنی است، مبلغ وجه الضمان باید نزد بانک ملی ایران، شعبه بانک کارگشایی مرکز و به شماره حساب مرکز مبادله ارز و طلای ایران پرداخت شود."
economy,"به گزارش همشهری آنلاین، از روزی که چیدمان خانه‌ها مدرن شد، مبلمان پای ثابت دکوراسیون ایرانی شد و امروز تقریبا در هر خانه‌ای یک دست مبل وجود دارد. افزون بر نقش تزئینی مبلمان در دکوراسیون منازل، راحتی و کیفیت مبلمان هم اهمیت زیادی دارد. یک مبل خوب و استاندارد ضمن تامین راحتی شما، در حفظ سلامت شما هم تاثیرگذار است.
اما از کجا می‌توان مبل استاندارد خرید؟ از کارگاه تولیدی، از مغازه فروش مبل، از نمایشگاه یا به صورت اینترنتی؟ علیرضا عباسی، رئیس اتحادیه دروگران و مبل‌سازان تهران، در گفت‌وگو با همشهری به این پرسش‌ها پاسخ داده است.
مبلمان استاندارد را از کجا بخریم؟
حتما از واحدهای صنفی که پروانه کسب دارند و به اصطلاح شناسنامه‌دار هستند، مبل بخرید.
مگر واحدهای غیرمجاز تولید مبل هم داریم؟
بله، واحدهای غیرمجاز زیاد هستند.
خب در این شرایط کسانی که قصد خرید مبل دارند چگونه واحدهای مجاز و غیرمجاز را از یکدیگر تشخیص دهند؟
مطابق قانون، هر واحد صنفی که پروانه کسب دارد باید جواز کسب خود را در مغازه خود در معرض دید قرار دهد و مشتری هم باید قبل از ورود به مغازه ابتدا جواز آن را رصد کند. اما واحدهای غیرمجاز این جواز را ندارند.
اگر احیانا از غیر مجازها مبل بخریم، چه چیزی در انتظارمان است؟
اگر خریداران مبل از واحدهای غیرمجاز دچار مشکل شوند، این موضوع در اتحادیه قابل پیگیری نیست. ما نمی‌توانیم به شکایت شاکیان رسیدگی کنیم چون واحدهای غیرمجاز از اعضای ما نیستند.
خرید اینترنتی و آنلاین را توصیه می‌کنید؟
خیر. در اتاق اصناف و وزارت صمت بحث مهم این است که کسانی که کالای خود را به صورت آنلاین می‌فروشند حتما باید از اتحادیه مربوط پروانه کسب داشته باشند و مشخص باشد چه کسانی هستند نه این‌که فقط یک شماره تلفن داشته باشند. در غیر این صورت، موارد زیادی اتفاق افتاده که پول مشتری را برداشته و کالایی به او تحویل نداده‌اند یا کالایی که تحویل داده‌اند بی‌کیفیت بوده است. دقت داشته باشید این مشکل در بخش تعمیرات مبل هم زیاد اتفاق می‌افتد. بنابراین، توصیه ما این است که مردم هم برای خرید مبلمان نو و هم تعمیر مبلمان دست دوم خود به صورت حضوری مراجعه کنند.
با این حساب، پاساژهای مبلی که در تهران وجود دارند و تعدادشان هم هر روز بیشتر می‌شود، قابل اطمینان هستند؟
آن‌هایی که پروانه کسب دارند، قابل اعتماد هستند.
نحوه نظارت بر روند تولید و فروش مبل به چه صورت انجام می‌شود و کیفیت مبلمان چگونه بررسی می‌شود؟
ما ۳ فاز مبلمان داریم؛ مبلمان مدرن که شامل مبلمان راحتی و نظایر آن است. مبلمان اداری، و مبلمان کلاسیک که به استیل هم معروف است. همه این‌ها به نحوی کار هنری محسوب می‌شوند و ممکن است شما مبلمانی را در مغازه‌ای ببینید که مشابه آن را قبلا در جای دیگری دیده‌اید اما این شباهت فقط در ظاهر باشد و در کیفیت کاملا با هم متفاوت باشند. داخل مبلمان یا همان کلاف مبل که مولفه بسیار مهمی در تعیین کیفیت و استاندارد مبل است، قابل رویت نیست و مشخص نیست چه مواد اولیه‌ای برای ساخت آن مصرف شده است. مصرف‌کنندگان باید از کسانی که سابقه کاری خوبی دارند، خرید کنند تا زمانی که کار رنگ‌کاری و رویه‌کوبی شد خیالشان راحت باشد که چوب و کلاف مبل مرغوب است.
بعضی اوقات بین زمان سفارش و تحویل مبل، وقفه پیش می‌آید، در مورد کیفیت هم گاه کاری که مشتری در مغازه دیده با کاری که به دستش می‌رسد متفاوت است، راهکار شما برای رفع مشکل چیست؟
از خریداران خواهش می‌کنیم که اگر قرار است به جایی مبلمانی را سفارش دهند در هنگام نوشتن فاکتور همه مشخصات کالا از جمله نوع چوب، رنگ، پارچه و جنس و رنگ آن، فوم و اسفنج را درج کنند. در واقع، قول و قرارها فقط در قالب حرف نباشد و همه چیز ثبت شود.
در سال‌های اخیر خرید مبل از تولیدی‌ها خیلی مد شده است، تفاوت خرید مبل از مغازه و کارگاه تولید مبل چیست؟
در صنعت مبل، بخش تولید و توزیع از هم جدا هستند. البته تعداد زیادی از کسانی که در صنعت مبلمان‌سازی تولیدکننده هستند، خودشان توزیع‌کننده هم هستند یعنی کالاهایی را که به فروش می‌رسانند تولید کارگاه خودشان است. بر این اساس، کسانی که از واحدهای صنفی خرید می‌کنند که تولیدکننده هم هستند مشکلی برایشان پیش نمی‌آید اما طبق قانون تولیدکننده باید کالای خود را به توزیع‌کننده بدهد و توزیع‌کننده کالا را به فروش برساند.
با این حساب اگر کسی بخواهد مبلمان ارزان بخرد، از کجا می‌تواند آن را تهیه کند؟
مراکز بورس مبلمان، دلاوران، یافت‌آباد و نعمت‌آباد است. در این مراکز انواع مبلمان با قیمت‌های مختلف هم ارزان هم گران موجود است.
اصلا چرا در سال‌های اخیر قیمت مبل تا این حد بالا رفته است؟
برخی‌ها به بهانه حمایت از تولید داخل جلوی واردات مواد اولیه را می‌گیرند در حالی که این وضع قیمت تمام‌شده محصول را بالا می‌برد. در نتیجه معتقدم بیشتر مشکلات به تامین مواد اولیه برمی‌گردد. تامین‌کنندگان مواد اولیه انحصار ایجاد کرده‌اند. یکسری دلال و واسطه بین تامین‌کننده و تولیدکننده محصول نهایی وجود دارند که سبب می‌شوند تولیدکنندگان مواد موردنیاز خود را چند برابر قیمت اولیه خریداری کند. متاسفانه دستگاه‌های نظارتی هم در این زمینه نظارت چندانی ندارند.
برای این‌که مبلمان ارزان‌تر به‌دست مصرف‌کننده برسد، راهکار شما چیست؟
اگر می‌خواهیم در صنعت مبلمان هم قیمت مناسب باشد و هم کیفیت کار افت نکند، باید واردات مواد اولیه آزاد شود و در عین حال بر تامین‌کنندگان داخلی مواد اولیه نظارت شود. به عبارت بهتر، باید انحصار در توزیع مواد اولیه حذف شود.
بیشتر بخوانید:
چرا مبل‌ سازها به بدقولی معروفند؟ | این کشورها خریدار مبلمان ایرانی هستند
از کجا مبل درجه یک و ارزان بخریم؟"
economy,"به گزارش همشهری آنلاین، اگرچه اختصاص سهام عدالت به ۴.۷ میلیون نفر به تصویب مجلس رسیده و قانونا باید پرداخت شود برخی وزارتخانه‌ها هنوز با عرضه سهام شرکت‌های سرمایه‌پذیر برای سهام عدالت موافقت نکرده‌اند.
در حال حاضر حدود ۴.۷ میلیون نفر از افراد تحت پوشش کمیته امداد و بهزیستی فاقد سهام عدالت هستند که باید به این افراد سهام تعلق بگیرد.
اختصاص سهام عدالت به جاماندگان بر اساس مصوبه سال ۱۴۰۱ مجلس شورای اسلامی باید انجام می‌شد که این اقدام صورت نگرفت. در بودجه سال ۱۴۰۲ نیز این موضوع گنجانده نشد. بنابراین نمایندگان مجلس این طرح را به صحن علنی بردند که با اختصاص سهام به جاماندگان موافقت شد. با این حال هنوز پس حدود دو سال این موضوع شکل اجرایی به خود نگرفته است.
وزیر اقتصاد در خصوص آخرین وضعیت سهام عدالت جاماندگان اعلام کرده که شناسایی افراد مشمول سهام عدالت انجام شد و چهار میلیون و ۷۰۰ هزار نفر تایید شدند. مراحل قانونی برای عرضه سهام به این افراد باید اجرا می شد که امیدواریم تا پایان بهمن موافقت وزارتخانه‌های مربوطه را برای این کار بگیریم. برخی از وزارتخانه‌ها هنوز با عرضه سهام شرکت‌های سرمایه‌پذیر برای سهام عدالت موافقت نکرده‌اند.
آخرین جزئیات اعطای سهام عدالت به جاماندگان | فعلا هیچ گونه ثبت نامی انجام نمی شود
اگرچه دولت سیزدهم در افزایش سود سهام عدالت عملکرد قابل قبولی داشته و سود آن را از حدود ۷۰ هزار تومان به ۶۰۰ هزار تا یک میلیون و۲۰۰ هزار تومان افزایش داده، انتظار می‌رود در پرداخت سهام به جاماندگان نیز اقدام مقتضی صورت گیرد. دولت می‌گوید منابع لازم برای تخصیص سهام عدالت به جاماندگان را ندارد.
رئیس اتحادیه تعاونی‌های سهام عدالت مدتی قبل در این خصوص گفت: دولت برای تامین این منابع می‌تواند به ۱۱ شرکت سرمایه‌پذیر که در دولت قبل از سبد سهام عدالت خارج شد مراجعه کنند. پالایشگاه نفت تهران، بانک ملت و برخی دیگر از جمله این شرکت‌ها هستند."
economy,"به گزارش همشهری آنلاین، هواپیمایی چابهار با اشاره به ‌این‌که بدی شرایط آب و هوا دلیل ابطال پروازهای فرودگاه مشهد شد، گفت: به‌دلیل کاهش دید،پروازها مطابق پروتکل های عملیاتی لغو شد.
پاسخ شرکت هواپیمایی چابهار به خبر «هواپیمایی چابهار پرواز مشهد-تهران را به بهانه بدی آب و هوا باطل کرد/سرگردانی مسافران در فرودگاه هاشمی‌نژاد» به شرح زیر است؛
با توجه به بدی شرایط آب و هوا در شهر مشهد مقدس، ۲ پرواز از مبدا تهران این شرکت هواپیمایی در مورخه ۹ بهمن ماه سال جاری به مبدا بازگشتند.
پرواز نخست به شماره ۸۷۵۸ دو بار تا حداکثر حد مجاز به سمت باند ۳۱R مشهد تقرب کرده و موفق به رویت باند نشده و مطابق با رویه ها به سمت مبدا باز می گردد. در همین بازه زمانی ۲ هواپیمای دیگر از سایر شرکت‌ها نیز موفق به رویت باند نشده و از تقرب به سمت فرودگاه مشهد صرف نظر می کنند.
با توجه به ادامه دار بودن شرایط بد آب و هوا و به منظور حفظ ایمنی، پرواز دوم تهران به مشهد به شماره ۸۷۶۸ در نیمه راه تصمیم به بازگشت به فرودگاه مهرآباد می‌گیرد و از ادامه دادن مسیر منصرف می‌شود.
پروازهای فرودگاه مشهد از سر گرفته شد | مسافران قبل از پرواز با این شماره ها تماس بگیرند
در ادامه پس از بازگشت به تهران، دید افقی و سطح ابر در فرودگاه شهید هاشمی نژاد مشهد کمتر از حد مجاز برای فرود پرواز بوده و پروازها بر اساس پروتکل های عملیاتی لغو می‌شوند.
در ادامه با توجه به مساعد شدن شرایط جوی در مقصد مشهد و به درخواست سازمان هواپیمایی کشور و صدور مجوز فوری برقراری پرواز فوق العاده و با فراخوان در ترمینال‌های ۱، ۲ و ۴ فرودگاه مهرآباد مسافران بازمانده از پرواز به دفتر هواپیمایی چابهار مراجعه و پس از صدور بلیط ساعت ۰۱:۱۵ بامداد روز سه شنبه ۱۰ دیماه به استعداد ۱۲۰ نفر به مشهد عازم و مسافرین پروازهای مشهد به تهران به استعداد ۱۴۰ نفر با یک پرواز اختصاصی به مبدا و مقصد توسط آن هواپیمایی اعزام شدند.
شایان ذکر است ایمنی و به سلامت رساندن مسافران ، اولویت اول هواپیمایی چابهار است و بر اساس رویه های عملیاتی و قوانین هوانوردی تمام پروازها صورت می گیرد."
economy,"به گزارش همشهری آنلاین، سید صولت مرتضوی افزود: همه تلاش دولت این است که دهک‌های کم درآمد جامعه که به هر نحوی درآمد آنها از نرخ فقر پایین‌تر است، به حداکثر دریافتی برساند؛ که نرخ فقر را پوشش بدهد.
وزیر تعاون، کار و رفاه اجتماعی در واکنش به نظر کارشناسان که معتقدند با توجه به اختلاف نرخ تورم و میزان افزایش حقوق کارگران در سال آینده ۳۰ درصد سفره کارگران کوچک‌تر خواهد شد، گفت: اولاً افزایش حقوق برای سال آینده ۲۰ درصد نیست و علاوه بر ۲۰ درصد، امتیازات ردیف اول و دوم را هم اضافه کرده‌اند و میانگین افزایش حقوق‌ها بیشتر از این رقم است. تورم هم طبق آخرین آمار، ۴۴ درصد است.
وی با اشاره به اینکه دولت برای افزایش توان اقشار کم‌درآمد برنامه‌های حمایتی هم دارد، تصریح کرد: ما باید به مقوله «خط فقر» توجه داشته باشیم. بالأخره یک کسی در شرکتی ۲۰ یا ۳۰ درصد حقوقش اضافه می‌شود و امکان دارد مجموعه دریافتی مستمر و غیرمستمر او بالا باشد و آن ۲۰ درصد خیلی بالاتر از مباحثی خواهد بود که مطرح می‌شود.
مرتضوی افزود: اساساً اگر می‌خواهیم به مقوله سفره مردم توجه کنیم، باید تعریف واضح و جامعی از نرخ فقر داشته باشیم. بحث نرخ فقر و تکافل اجتماعی در دستور کار وزارت تعاون قرار گرفته و آمارش هم در آینده نزدیک منتشر خواهد شد. همه تلاش دولت این است که دهک‌های کم درآمد جامعه که به هر نحوی درآمد آنها از نرخ فقر پایین‌تر است، به حداکثر دریافتی برساند؛ که نرخ فقر را پوشش بدهد. یعنی تعادلی در دریافتی‌ها به وجود بیاورد و بتواند حداقل‌بگیرها را به حداقل دریافتی نرخ فقر برساند تا به سفره‌ آنها آسیب وارد نشود.
وی با اشاره به اینکه دولت در این زمینه طرح‌های متنوعی دارد، ادامه داد: از جمله آنها کالابرگ الکترونیکی، طرح یک میلیون مسکن در سال و ایجاد اشتغال است. بعضاً فکر می‌کنند که کمک‌های دولت صرفا در قالب افزایش حقوق است. کمک‌های دولت برای اینکه سفره مردم آسیب نبیند، در چند سرفصل تعریف می‌شود. از جمله آنها افزایش حقوق و ایجاد اشتغال است.
جزئیات حداقل و حداکثر عیدی کارگران در سال ۱۴۰۲
وزیر کار تأکید کرد: در سال گذشته و امسال دولت به تعهد یک میلیون فرصت شغلی جامه عمل پوشاند و عملیاتی شد و اطلاع‌رسانی هم شده است. این یک میلیون فرصت شغلی قابل تعریف به حد الرسم هست؛ با شماره ملی و کد، به روش‌های مختلف صحت‌سنجی شده است. اولاً از طریق سامانه پایش وزارت تعاون، کار و رفاه اجتماعی در سه مرحله پایش شده و ثانیاً گزارش مرکز آمار ایران و بانک مرکزی مؤید این موضوع است و ثالثاً از طریق بیمه‌های اجباری که در تأمین اجتماعی صورت می‌گیرد، می‌توان این موضوع را پیگیری کرد. ظرف دو سال گذشته بالغ بر دو میلیون بیمه جدید و نزدیک به یک میلیون و ۸۰۰ هزار نفر بیمه اجباری ایجاد شده است. همه اینها مؤید ایجاد یک میلیون فرصت شغلی در سال هستند.
وزیر تعاون، کار و رفاه اجتماعی گفت: نکته بعد بحث مسکن است. اساساً نرخ تسهیلات مسکن متفاوت از سایر تسهیلات است و دولت در این زمینه یارانه پرداخت می‌کند. نرخ تسهیلات مسکن به دهک‌ه ای پایین جامعه، از جمله تحت پوشش کمیته امداد امام خمینی(س) و بهزیستی پایین‌تر از سایر اقشار است. به آحاد مختلف تحت پوشش بهزیستی، علاوه بر تسهیلات، کمک‌های موردی هم برای مسکن‌دار شدن آنها صورت می‌گیرد.
در حالی که بسیاری از نمایندگان کارگران معتقد هستند دستمزد فعلی جوابگوی تنها ۳۰درصد هزینه های زندگی است و بخش زیادی از هزینه های زندگی با درآمد کارگران از شغل دوم و سوم تأمین می شود که بهمن ماه نیمه دوم خود را سپری می کند و هنوز جلسات شورای عالی کار و کمیته مزد به بحث هزینه سبد معیشت ورود نکرده است.
سمیه گلپور, رئیس کانون عالی انجمن‌های صنفی کارگران ایران گفت: کارگران صدقه‌بگیر نیستند و از دسترنج خود گذران زندگی می‌کنند بنابراین خواسته ما که حفظ قدرت خرید مردم است باید مورد توجه قرار گیرد و مزد بدون لحاظ تورم واقعی و سبد معیشت تعیین نشود.
دولت در سال جاری پیشنهاد اجرای مزد منطقه ای را ارائه کرد که با مخالف شدید مواجه شد و محسن باقری, عضو کارگری شورایعالی کار گفت: در متن صورتجلسه‌ی دوشنبه هفته گذشته کمیته‌ی مزد آمده که اعضا با تصویب مزد ملی، به همان روال سابق، موافقت کردند و قرار شد تحقیقات در خصوص مزد منطقه‌ای ادامه داشته باشد.
حالا با توجه به اینکه دستمزد دغدغه این روزهای جامعه کارگری است صولت مرتضوی, وزیرکار در آخرین اظهارات خود در گفت‌وگویی میانگین افزایش حقوق ها برای سال آینده را بیش از ۲۰درصد اعلام کرده است."
economy,"به گزارش همشهری آنلاین، شاخص کل بورس تهران در پایان معاملات امروز یکشنبه ۱۵ بهمن با ۱۰ هزار و ۹۰۲ واحد کاهش، به ۲ میلیون و ۱۰۰ هزار و ۱۸۱ واحد رسید.
شاخص هم وزن با ۸۸۲ واحد کاهش به ۷۳۶ هزار و ۶۴۵ واحد رسید. نمادهای «تاپیکو، فولاد، شپنا، شستا، فملی، کگل و پارسان» بیشترین تاثیر را بر شاخص داشتند و همگی باعث افت شاخص بورس شدند.
ارزش روز سهام عدالت چقدر است؟ | آخرین وضعیت اختصاص سهام عدالت به جاماندگان
شاخص فرابورس هم در پایان معاملات امروز با ۷۳ واحد کاهش به ۲۵ هزار و ۵۰۴ واحد رسید. نمادهای «وسپهر، خاور، مادیرا و فصبا» بیشترین تاثیر منفی را بر شاخص فرابورس داشتند."
economy,"به گزارش همشهری آنلاین، فروش فوری خودرو پژو ۲۰۷ دنده ای سقف شیشه‌ای ارتقا یافته با مدل ۱۴۰۳ برای منتخبین طرح سامانه یکپارچه خودرو با موعد تحویل زمستان ۱۴۰۲ آغاز شد.
روز پرنوسان بازار خودرو؛ این خودرو پرطرفدار ایران خودرو رکورددار افزایش قیمت شد | جدول قیمت خودروهای داخلی و خارجی را ببینید"
economy,"به گزارش همشهری آنلاین، جلیل سالاری درباره میزان ناترازی بنزین و راهکارهای رفع این مساله، اظهار کرد: تولید در داخل کشور بیش از استانداردهای دنیا و مصارف سه برابر استاندارد دنیاست، میزان مصرف بنزین ۱۱۵ میلیون لیتر مصرف و سی‌ان‌جی حدود ۲۰ میلیون تخمین زده شده یعنی ۱۳۵ میلیون لیتر سوخت در کشور مصرف می شود.
وی افزود: نیاز است در بحث بهینه‌سازی مصرف انرژی اقدامات شایسته‌ای انجام شود که عملا با استانداردهای جهانی اقدام شود، هم در بحث کیفی‌سازی خودروها، خارج‌ کردن خودروهای فرسوده عملا ۴۰ تا ۵۰ میلیون لیتر روزانه مازاد بنزین داریم که می‌توانیم این میزان را در سبد صادرات کشور قرار دهیم لذا باید به موازات بحث تولید بنزین و احداث پالایشگاه جدید و کیفی سازی در حوزه بهینه‌سازی هم اقدام کنیم.
خبر مهم درباره کاهش ذخیره سهمیه بنزین ۱۵۰۰ تومانی ؛ سهمیه بنزین آزاد هم کم شد؟
سالاری اظهار کرد: طرح‌هایی در سبد سوخت دیده شده، از جمله اینکه بحث‌های هیبریدی را در دستور کار قرار دهیم و موضوعات دیگر در حوزه کیفی سازی و توسعه شرکت‌های پالایشی است که این ظرفیت را به عدد ۱۳۰ میلیون لیتر تثبیت کنیم."
economy,"به گزارش همشهری آنلاین، بررسی روند های گذشته بازار سرمایه نشان می دهد اکثرا شاهد رفتار مشابهی بین شاخص کل بازار سرمایه و نرخ ارز هستیم. اگر چه کارشناسان بسیاری معتقدند بازار سرمایه در بلند مدت عقب ماندگی خود را نسبت به سایر بازار های دارایی از جمله بازار ارز و طلا جبران خواهد کرد، اما در هفته های گذشته که شاهد التهاباتی در بازار غیر رسمی ارز بودیم، بازار سرمایه رفتار متفاوتی از خود نشان داده است.
خروج پول از بازار سرمایه و کاهش ارزش معاملات
بررسی ارزش معاملات بازار سرمایه به عنوان یکی از کلیدی ترین معیار ها برای بررسی رقبت سرمایه گذاران به حضور در بازار نشان می دهد، تقریبا از زمانی که نرخ ارز در بازار غیر رسمی دچار نوساناتی شده، خروج پول از بازار سرمایه شدت گرفته است.
این در حالی است که ارزش دلاری بازار مجددا به سطوح کف خود در سال های ۹۸ رسیده که از این منظر نشان می دهد بازار سرمایه از ارزندگی قابل قبولی برخوردار است.
روند معکوس بورس با نرخ ارز غیررسمی
بررسی شاخص کل بازار سرمایه از ابتدای آذر ماه به خوبی نشان می دهد که بازار سرمایه بر خلاف سایر بازار ها از جمله بازار ارز و طلا، روندی ریزشی را در پیش گرفته است. اگر چه نرخ ازر تسعیری شرکت های بورسی بر اساس نرخ سامانه مبادله طلا و ارز است اما نکته ای که وجود دارد این است که حتی نرخ ارز رسمی نیز در این مدت رشد اندکی را تجربه کرده است.
بورسی ها به رشد نرخ ارز خوشبین نیستند؟
یکی از نکاتی که به نظر می رسد در این روزها ترمز ورود پول به بازار سرمایه را کشیده، تنش های منطقه ای است. در واقع نکته ای که باید به آن اشاره کرد این است که رشد نرخ ارز به عنوان نماینده ای برای انتظارات تورمی، اگر چی می تواند موجبات صعود همه ی بازار ها را فراهم کند اما جنس این رشد برای بازیگران بازار سرمایه مهم است. در شرایطی که جنس رشد نرخ ارز، از جنس نا اطمینانی باشد سرمایه گذاران چندان رقبتی برای ورود پول جدید به بازار سرمایه نخواهند داشت.
سهامداران برسر دو راهی | شاخص بورس به کدام سو می رود؟
دیگر نکته ای که می تواند باعث خروج پول از صندوق های درامد ثابت بورسی شود، انتشار گواهی سپرده خاص با نرخ سود علی‌الحساب ۳۰ درصد است که به هر حال از جذابیت بازار سرمایه را کاهش می دهد."
economy,"به گزارش همشهری آنلاین، بازار طلا و سکه در یک ماه گذشته به خصوص در دو هفته اخیر شاهد افزایش قیمت‌ها بوده است. امروز صعود قیمت‌ها در بازار سکه اتفاق افتاد و سکه امامی به کانال ۳۴ میلیون تومان وارد شد اما در ادامه با کاهش قیمت دلار، قیمت سکه کاهش یافت و تا لحظه تنظیم این گزارش به ۳۳ میلیون و ۵۵۰ هزار تومان رسید.
بازار طلا و سکه در ایران تحت تاثیر نوسانات انس جهانی طلا، قیمت دلار، میزان تقاضا در بازار داخل و اخبار سیاسی در داخل و خارج از کشور است. در روزهای اخیر، نوسانات نرخ ارز در داخل مهم‌ترین عامل اثرگذار در افزایش قیمت‌ها در بازار طلا و سکه بوده است. رئیس اتحادیه فروشندگان و سازندگان طلا، جواهر، نقره و سکه تهران در این باره به همشهری گفت: بازار طلا و سکه دو هفته است که روند افزایشی دارد که بخش مهمی از آن به دلیل نوسانات نرخ ارز در داخل بوده است و یک‌مقدار هم تنش‌های سیاسی و اقتصادی در منطقه بر رشد قیمت‌ها تاثیر داشته است. بخش دیگر هم به دلیل نوسانات انس جهانی طلا بوده است.
نادر بذرافشان ادامه داد: اما افزایش انس جهانی نباید اینقدر بازار داخل را تحت تاثیر قرار می‌داد بنابراین نوسانات نرخ ارز دلیل عمده رشد قیمت‌ طلا و سکه بوده است.
وضعیت بازار طلا و سکه
رئیس اتحادیه فروشندگان و سازندگان طلا، جواهر، نقره و سکه تهران در پاسخ به اینکه قیمت‌ها در بازار طلا و سکه به کدام سمت می‌رود؟ گفت: در حال حاضر چندان نمی‌شود راجع به آینده بازار طلا اظهارنظر کرد چون همانطور که اشاره شد بخشی از افزابیش قیمت طلا و سکه تحت تاثیر نوسانات قیمت انس جهانی طلا است. در بازارهای جهانی از قبل از شروع سال نو میلادی پیش‌بینی می‌شد که در سال جدید، بازارهای جهانی با افزایش قیمت همراه شوند. این اتفاق افتاد و در صورتی که روند افزایشی قیمت‌ها در بازار جهانی ادامه‌دار شود به تبع آن بازارهای داخلی کشورهای دیگر از جمله ایران هم تحت تاثیر قرار خواهد گرفت.
بذرافشان افزود: بخش دیگر هم به نوسانات بازار ارز در داخل برمی‌گردد. خوشبختانه بانک مرکزی با اعلام خبر عرضه سکه با طرح جدید و بدون تاریخ در مرکز مبادله ارز و طلا تاثیر گذاشت به طوری که حباب سکه که دو هفته پیش تا ۷ میلیون تومان بالا رفت بعد از اعلام این خبر به ۵ میلیون و ۳۰۰ هزار تومان کاهش پیدا کرد اما متاسفانه هنوز زمان و نحوه عرضه اعلام نشده است.
رئیس اتحادیه فروشندگان و سازندگان طلا، جواهر، نقره و سکه تهران افزود: با توجه به اینکه در ماه‌های پایانی سال هستیم باید بانک مرکزی با اقتدار بیشتری ورود کند و نسبت به کنترل ارز و عرضه سکه در بازار توجه بیشتری داشته باشد چون اگر سکه در بازار عرضه شود می‌تواند نقش مهمی در ثبات و حتی کاهش قیمت‌ها در بازار طلا و سکه داشته باشد.
بیشتر بخوانید:
از کجا طلای آب شده بخریم؟ | نکاتی که قبل از خرید باید در مورد طلای آب شده بدانید
تقاضا تغییر نکرد
بذرافشان در مورد وضعیت تقاضا در بازار طلا و سکه هم بیان کرد: تقاضا در این بازار چندان تغییر نکرده و التهابات روزهای اخیر ناشی از افزایش تقاضا نیست بلکه همانطور که اشاره شد نوسانات بازار ارز بیشترین تاثیر را داشته است. البته زمانی که نوسانات بازار سکه و طلا در طول روز زیاد می‌شود برخی از فروشندگان هم معامله نمی‌کنند و صبر می‌کنند چون نگران این هستند که نتوانند کالایی را که می‌فروشند جایگزین کنند ولی اینکه بگوییم بازار تشنه شده یا التهاب خیلی زیاد است،‌ اینگونه نیست و بازار روال عادی خود را طی می‌کند.
رئیس اتحادیه فروشندگان و سازندگان طلا، جواهر، نقره و سکه تهران گفت: با توجه به اینکه بازار طلا و سکه در ماه‌های گذشته ثبات نسبی خود را طی کرده و روند افزایشی قیمت‌ها حدود یک ماه است که شروع شده، به نوعی می‌شود گفت قیمت‌ها در بازار جهانی و داخلی ثبات نسبی خود را طی کرده است بنابراین بهتر است مردم هر زمان که نیاز به خرید داشتند، خرید کنند.."
