Class,Text
culture,"به گزارش همشهری آنلاین، سازمان هواشناسی با صدور هشدار زرد رنگ آورده است: بارش برف و باران و وزش باد فردا (۱۴ بهمن‌ماه) در خراسان شمالی، نیمه شمالی خراسان رضوی، شرق گلستان و یکشنبه (۱۵ بهمن‌ماه) در غرب کردستان، جنوب غرب آذربایجان غربی و غرب کرمانشاه باعث مه آلودگی، در مناطق کوهستانی وزش باد و کولاک برف، کاهش دما و احتمال یخ زنی سطح جاده‌ها، لغزندگی و کاهش دید در جاده‌های کوهستانی و گردنه‌ها می‌شود.
سازمان هواشناسی نسبت به احتیاط و امتناع از رفت و آمد در سطح معابر شهری، احتیاط و اجتناب از مسافرت‌های بین شهری و تنظیم و تعمیر وسایل گرمایشی و ایمنی خودروها، امتناع از هرگونه فعالیت‌های کوهنوردی، آمادگی سازمان‌های امدادی و کمک‌رسان از جمله راهداری‌ها و شهرداری‌ها توصیه می‌کند.
در ادامه این هشدار آمده است: شنبه (۱۴ بهمن‌ماه) کاهش محسوس دما در استان‌های خراسان رضوی، خراسان شمالی، سمنان، تهران، البرز، قزوین، زنجان، اردبیل، آذربایجان شرقی، آذربایجان غربی، کردستان، کرمانشاه، همدان، قم، مرکزی، چهارمحال و بختیاری، کهگیلویه و بویراحمد، لرستان، نیمه غربی اصفهان پیش‌بینی می‌شود که موجب یخبندان و لغزندگی سطح جاده‌ها، اختلال تردد در معابر شهری و جاده های بین شهری خواهد شد.
در این روز بر اساس توصیه سازمان هواشناسی احتیاط حین تردد در معابر شهری در ساعات اولیه صبح، مدیریت و صرفه‌جویی در مصرف نهاده‌های انرژی، همراه داشتن تجهیزات زمستانی حین تردد از جاده‌های کوهستانی، اتخاذ تمهیدات لازم توسط دستگاه‌های ذیربط مدنظر قرار گیرد.
به گزارش ایستا هشدار زرد رنگ به معنای این است که پدیده‌ای جوی رخ خواهد داد که ممکن است در سفرها و انجام کارهای روزمره اختلالاتی را ایجاد کند. این هشدار برای آگاهی مردم صادر می‌شود تا بتوانند آمادگی لازم را برای مواجهه با پدیده‌ای جوی داشته باشند که از حالت معمول کمی شدت بیشتری دارد. از سوی دیگر مسئولان نیز در جریان این هشدارها قرار می‌گیرند تا اگر لازم باشد تمهیداتی را بیندیشند."
culture,"به گزارش همشهری آنلاین، سردار سید تیمور حسینی رئیس پلیس راهور فراجا در بازدید از پنجمین نمایشگاه خودروی تهران گفت: ایمنی خودروها یکی از دغدغه‌های جدی پلیس راهور است و ما معتقدیم که ایمنی خودرو باید به گونه‌ای باشد که اگر فرضا راننده‌ای هم خطا یا غفلت کرد و دچار حادثه شد، شرایط ایمنی راه و خودرو طوری باشد که از شدت حادثه و خسارات جانی جلوگیری کند.
وی از تلاش برای ایجاد شرکت آزمون تصادف از سوی شرکت بازرسی کیفیت و استاندارد ایران خبر داد و گفت: در حال حاضر یکی از مهم‌ترین دغدغه های پلیس راهور مبحث ایمنی خودرو و به خصوص استحکام بدنه است. اگر خودرویی نتواند هنگام وقوع تصادف از جان راننده و سرنشینان آن حفاظت کند، نشان‌دهنده کیفیت پایین خودرو بوده و نمی‌توان نام یک خودروی ایمن را روی آن گذاشت.
رئیس پلیس راهور فراجا در ادامه با اشاره به نقش پراهمیت استحکام بدنه یک خودرو در کاهش آمار جانباختگان و مصدومان یک تصادف افزود: در همین خصوص تنها شرکتی که این امکان را دارد تا با انجام صحیح تست‌های سنجشی، استحکام بدنه یک خودرو را مشخص کند و به آن خودرو نمره قبولی بدهد، مرکز آزمون تصادف یا کراش تست است که بنابر گفته شرکت بازرسی کیفیت و استاندارد ایران مقرر شده در پایان شهریورماه ۱۴۰۳ شاهد افتتاح این مرکز باشیم.
حسینی گفت: به مردم این اطمینان را می‌دهم که پلیس راهور با جدیت نسبت به افتتاح شرکت آزمون تصادف پیگیر بوده و همچنین از دیگر دستگاه‌های مسئول نیز درخواست می‌کنیم با حمایت‌های لازم از این شرکت در بالا بردن کیفیت ایمنی و استحکام خودرو که نقش مهمی در حفاظت از جان انسان‌ها دارد تلاش کنند."
culture,"به‌گزارش همشهری‌آنلاین به نقل از ایرنا امشب در اغلب مناطق دمای هوا به زیر صفر می‌رسد.
به‌گفته رئیس پلیس‌راه شرق تهران تردد بدون زنجیر چرخ در جاده‌های هراز و فیروزکوه ممنوع است.
همچنین دو مورد ریزش بهمن درجاده چالوس گزارش شده است."
culture,"به گزارش همشهری آنلاین، زن ۲۶ ساله در حالی که به شدت اشک می‌ریخت و فریاد می‌زد «به خدا پشیمانم» درباره سرگذشت خود به مشاور و مددکار اجتماعی کلانتری سپاد مشهد گفت: هیچ‌گاه طعم مهر پدری را نچشیدم چراکه هر وقت سراغ پدرم را می‌گرفتم، مادرم با خشم از مرگ نفرت‌انگیز او سخن می‌گفت و مدام بر حیرت و تعجب من می‌افزود تا اینکه بالاخره فهمیدم مادر معتادم برای مدت کوتاهی به عقد موقت مردی هوسران درآمده است و او نیز بعد از تولدم حاضر نشده با مادرم زیر یک سقف زندگی کند، به همین خاطر ناپدری‌ام بعد از ازدواج با مادرم برای من شناسنامه گرفته بود تا بتوانم به مدرسه بروم.
من در حالی با کمک خاله‌ام تا کلاس پنجم ابتدایی درس خواندم که مادرم همواره از من به عنوان پوششی برای حمل مواد مخدر استفاده می‌کرد تا ماموران انتظامی به او مشکوک نشوند. با وجود این، روزی با یک محموله سنگین مواد مخدر دستگیر و روانه زندان شد. مرا هم با دستور قاضی به اداره بهزیستی تحویل دادند و سرنوشتم به گونه‌ای دیگر رقم خورد.
ازدواج دختر ۱۰ ساله با مرد ۵۰ ساله | فقط می‌خواستند یک نان‌خور کم شود
هنرمندی که یک هفت‌ خط معتادش کرد | ۲ بار عاشق شدم اما...
مدتی بعد ناپدری‌ام که برایم شناسنامه گرفته بود به سراغم آمد و مرا از بهزیستی تحویل گرفت. حالا به عنوان یک خدمتکار در پاتوق او کار می‌کردم چراکه منزل ناپدری‌ام محل رفت وآمد معتادان و سارقان حرفه‌ای بود. آن زمان ۱۰ سال بیشتر نداشتم اما مانند یک زن خانه‌دار آشپزی می‌کردم و برای آنها مواد مخدر می‌خریدم. چند بار برخی از افرادی که به آن پاتوق می‌آمدند تلاش کردند به من تعرض کنند ولی در همان سن کودکی مقابل این افراد هوسران ایستادم و با فحاشی و توهین آنها را تهدید کردم.
بالاخره چند سال بعد، در حالی که آرزوهای بزرگی را در سر می‌پروراندم، ناگهان مادرم مشمول عفو و رافت اسلامی شد و از زندان بیرون آمد. گویی با ترک اعتیاد کمی از نظر عاطفی هم بهتر شده بود. در این شرایط مردی ۳۵ ساله به خواستگاریم آمد و با من ازدواج کرد.
هنوز چهاردهمین بهار زندگی‌ام را می‌گذراندم و عاشق گوشی تلفن هوشمند بودم. هاشم نیز بلافاصله یک دستگاه گوشی تلفن برایم خرید. آنقدر خوشحال شدم که گویی دنیا را به من بخشیده‌اند، به همین دلیل خیلی به همسرم علاقه‌مند شدم و بدون برگزاری جشن عروسی و جهیزیه به خانه بخت رفتم، ولی شوهرم نیز معتاد بود و تنها یک سال بعد از ازدواج او را هم دستگیر کردند و به تحمل ۲۰ سال زندان محکوم شد.
در این وضعیت از هاشم طلاق گرفتم و به خانه ناپدریم بازگشتم. هنوز مدت زیادی از این ماجرا نگذشته بود که هنگام پرسه‌زنی در فضای مجازی با مردی ۴۰ ساله آشنا شدم. فیروز اعتیاد نداشت اما در یک سانحه رانندگی به خاطر آسیب نخاعی حس پاهایش را از دست داده بود. وقتی به او علاقه‌مند شدم از تنکابن به مشهد آمدم و با فیروز ازدواج کردم. او خانواده‌ای بسیار مهربان داشت و با پول دیه‌اش خانه‌ای در حاشیه شهر خریده بود و با خودرو پرایدی که داشت مسافرکشی می‌کرد. یک سال بعد صاحب پسری زیبا شدم و در حالی رنگ خوشبختی را می‌دیدم که ناگهان بر اثر خامی و نادانی دوباره به پرسه‌زنی در فضای مجازی پرداختم.
این بار با پسری آشنا شدم که خودش را هم‌سن و سال من معرفی می‌کرد و مدعی بود مجردی در تهران زندگی می‌کند. خیلی زود فریب نیرنگ‌بازی‌های فضای مجازی را خوردم و با اصرار از فیروز طلاق گرفتم تا با رامبد ازدواج کنم، اما وقتی به تهران رسیدم، تازه متوجه شدم او با همسر و فرزندانش در یک کانکس و اطراف یکی از شهرک‌های حاشیه تهران زندگی می‌کند و از راه سرقت روزگارش را می‌گذراند.
حالا که به اشتباه خودم پی برده بودم، زیر پل‌ها می‌خوابیدم و اشک ندامت می‌ریختم اما روی بازگشت به مشهد را نداشتم. بالاخره مدتی بعد تصمیم گرفتم نزد فیروز بازگردم و از او بخواهم که مرا ببخشد، ولی او مرا از خود راند و مرا زنی هوسران خواند که به درد زندگی با نمی‌خورم. اما من دیگر مسیر درست زندگی را پیدا کرده‌ام و خوب می‌دانم که چه اشتباه وحشتناکی مرتکب شده‌ام.
با دستور سرهنگ جواد یعقوبی (رئیس کلانتری سپاد مشهد) بررسی‌های مشاوره‌ای در دایره مددکاری اجتماعی با دعوت از فیروز در حالی آغاز شد که او با شرایطی پذیرفت به زندگی مشترک سابق خود بازگردد تا فرزند او نیز از مهر مادری بی‌نصیب نماند."
culture,"به گزارش از سازمان هواشناسی کشور، ""مجید فخری"" در مراسم اختتامیه هفتمین کنفرانس بین المللی تغییر اقلیم تهران در سالن همایش های کتابخانه ملی ایران اظهار داشت: بر اساس مطالعات مختلف بین المللی حدود ۱۰ مخاطره به عنوان چالش اصلی بشر در دهه های آینده معرفی شده است که به صورت مشترک در اینها موضوع تغییر اقلیم، جابه‌جایی جمعیت، کم آبی و تغییرات ژئوپلیتیک به عنوان چالش های اصلی بشر در دهه های آینده عنوان شده اند.
وی افزود: این موضوع تضاد منافع کشورها در کنترل آلاینده ها و در سطوح ملی و فرو ملی تضاد منافع سازمان ها را در پی دارد که این تضاد اجازه نمی دهد به زودی این کنترل انجام شده و سازگاری با جغرافیا شکل بگیرد یا ما درک درستی به زمین برای توجه به این میراث الهی داشته باشیم.
معاون وزیر دفاع و پشتیبانی نیروهای مسلح و رئیس سازمان جغرافیایی نیروهای مسلح ادامه‌داد: پس به نوعی امروز موضوع حکمرانی جغرافیا در همه ابعاد مطرح می شود که ما با این جغرافیا در آینده چطور برخورد کنیم؟
فخری اضافه‌کرد: در واقع مفهوم حکمرانی جغرافیا قوانین و مقررات درست، همکاری بین سازمانی پیشرفته و درک و همکاری مردم است.
رئیس سازمان جغرافیایی نیروهای مسلح تصریح کرد: تغییر اقلیم و مخاطرات ناشی از آن چالشی است که از روند های معمول تبعیت نمی کند و بشر را با مشکلات زیادی مواجه کرده است.
وی گفت: اصلی که همه به آن اعتقاد دارند این است که اظهار نظر علمی با قطعیت قابل قبول در مورد اقلیم یا هر پدیده جغرافیایی نیاز به علم، ابزار سنجش و پردازش، داده برداری مستمر و طولانی مدت دارد و اینها موضوعاتی است که در کشور ما باید به صورت جدی و پایه‌ای به آن بپردازیم.
فخری افزود: اظهاراتی که به‌تازگی و از پاییز تاکنون درباره بارندگی ها، تغییرات آب و هوایی و بارش برف در ترکیه و مقایسه آن با ایران پیش آمده، گاها کمتر به مسائل علمی توجه شده و بیشتر مسائل بدون پشتوانه علمی آمده است.
رئیس سازمان جغرافیایی نیروهای مسلح اضافه‌کرد: راهکاراین موضوع، تامین داده به موقع و دقیق برای پایش تغییرات جغرافیایی است.
وی خاطرنشان کرد: با توجه به حساسیت نیروهای مسلح درباره دستکاری در اقلیم، از حدود ۱۰ سال پیش ماموریتی به سازمان های جغرافیایی محول شد تا این موضوع را پایش و بررسی کند.
فخری گفت: همکارانم در ۱۰ سال اخیر پارامترهای مختلفی که در این موضوع دخالت دارند را بررسی کردند که در سطح زمین، جو پایین، جو میانی و جو بالا نیاز به چه سنسورها و پردازشگر هایی وجود دارد تا حرف علمی زده شود و از گمانه زنی های غیر کارشناسی پرهیز کنیم.
رئیس سازمان جغرافیایی نیروهای مسلح افزود: از سال ۸۱ به بعد موضوع تفسیر تصاویر ماهواره و پایش سرزمین را با این تصاویر شروع کردیم و رصدخانه ژئوفیزیک را بنیان گذاشتیم که تا کنون چهار سامانه از آن در حال بهره‌برداری است.
وی در بخش دیگری عنوان کرد: اطلس ملی مخاطرات طبیعی با کمک سازمان مدیریت بحران در حال تهیه است تا هشت مخاطره اصلی کشور را در این سامانه به صورت یکپارچه پردازش شود.
فخری ادامه داد: این سامانه که داده های هواشناسی و اقلیم شناسی در آن نقش زیادی دارد، به تصمیم سازی برای دستگاه های مختلف به ویژه سازمان مدیریت بحران کمک می کند."
culture,"به گزارش همشهری آنلاین، صادق ضیائیان درباره وضعیت جوی کشور اظهار کرد: روز آینده ۱۶ بهمن در برخی نقاط غرب و شمال غرب کشور بارش خواهیم داشت‌ که شامل برخی مناطق آذربایجان شرقی، آذربایجان غربی، همچنین غرب زنجان، همدان، کردستان، کرمانشاه، لرستان، شمال ایلام و ارتفاعات البرز مرکزی است‌.
وی گفت: روز سه‌شنبه ۱۷ بهمن علاوه بر نقاطی که ذکر شد در ارتفاعات شمال خوزستان، غرب سواحل خزر، شمال چهارمحال و بختیاری، غرب مازندران و شرق گیلان‌ همچنین برخی نقاط دامنه‌های جنوبی البرز بارش برف و باران داریم‌.
مدیرکل پیش‌بینی و هشدار سازمان هواشناسی اظهار کرد: در دو روز آینده بیشینه بارش‌ها در جنوب آذربایجان غربی، غرب کردستان و شمال غرب کرمانشاه است که به صورت برف خواهد بود؛ در این دو روز در استان‌های واقع در دامنه جنوبی البرز از شمال غرب تا شمال شرق و ‌آذربایجان شرقی، آذربایجان غربی، اردبیل‌، زنجان، کردستان، همدان، قزوین، البرز، تهران، قم، مرکزی، سمنان‌ و خراسان رضوی در برخی ساعات وزش باد شدید پیش‌بینی می‌شود.
برف و باران شدید در راه ۱۲ استان ؛ تهرانی‌ها منتظر سرمای شدیدتر باشند | هشدار به ۵ استان ساحلی
ضیائیان بیان کرد: روزهای چهارشنبه تا جمعه هفته جاری جوی آرام در کشور برقرار است، از ظهر فردا تا پایان هفته دما در اغلب نقاط کشور افزایش می‌یابد و فقط در نوار جنوبی کشور و شهرهای ساحلی جنوب افزایش دما نداریم‌، در این راستا احتمال وقوع بهمن در ارتفاعات البرز و زاگرس و جاده‌های این مناطق همچنین احتمال ریزش سنگ وجود دارد.
وی درباره وضعیت جوی پایتخت گفت: آسمان تهران فردا کمی ابری همراه با غبار صبحگاهی و فردا شب نیمه ابری در برخی ساعات بارش‌ پراکنده پیش‌بینی می‌شود، بیشینه و کمینه دما فردا در پایتخت ۸ و ۲ درجه خواهد بود.
مدیرکل پیش‌بینی و هشدار سازمان هواشناسی گفت: روز آینده بندرعباس با بیشینه دمای ۲۴ درجه بالای صفر گرم‌ترین مرکز استان و شهرکرد با کمینه دمای ۹ درجه زیر صفر سردترین مرکز استان خواهد بود."
culture,"به گزارش همشهری آنلاین، متقاضیان ثبت‌نام در آزمون استخدامی وزارت آموزش و پرورش در رشته‌های شغلی آموزگاری، دبیری و هنرآموز سال ۱۴۰۳ برای ثبت‌نام در این آزمون می‌توانند تا پایان امروز شنبه چهاردهم بهمن‌ماه اقدام کنند.
با توجه به آخرین اصلاحیه دفترچه راهنمای ثبت‌نام در آزمون حاوی شرایط و ضوابط، اطلاعات شغل‌ ـ محل‌ها لازم است هنگام ثبت نام اطلاعات این دفترچه را به دقت مطالعه کنند.
شرایط شرکت در آزمون استخدامی آموزش و پرورش اعلام شد | ۴۰ ساله‌ها هم می‌توانند استخدام می‌شوند ، اما این افراد نه!
چارچوب آزمون استخدامی آموزش پرورش در قالب آزمون کتبی و ارزیابی تکمیلی مشخص می‌شود به طوری که امتحان کتبی شامل سنجش حیطه‌های عمومی، تخصصی و اختصاصی است که براساس شغل محل اعلام شده در دفترچه راهنمای ثبت نام به صورت کتبی برگزار می‌شود.
ارزیابی تکمیلی نیز شامل سنجش و ارزیابی صلاحیت‌ها و شایستگی‌های (عمومی، تخصصی، حرفه ای) مورد نیاز برای مشاغل دبیری، هنرآموز و آموزگار با هدف تعمیق سنجش شایستگی‌های معلمی علاوه بر امتحان کتبی صورت می‌گیرد.
همچنین در ارزیابی تکمیلی، کسب (۹۵) امتیاز از شایستگی های عمومی، (۷۰) امتیاز از شایستگی‌های اختصاصی و (۴۰) امتیاز از شایستگی‌های تخصصی به عنوان حدنصاب الزامی عنوان شده است.
داشتن حداقل سن بیست (۲۰) سال تمام و حداکثر چهل (۴۰) سال تمام (متولدین از ۱۳۶۲/۱۱/۹ تا ۱۳۸۲/۱۱/۰۹) برای دارندگان لیسانس و فوق لیسانس تا اولین روز ثبت نام در آزمون فوق به عنوان شرط سنی ثبت نام در آزمون استخدامی آموزش و پرورش عنوان شده است.
بر اساس ماده ۱۵ قانون حمایت از خانواده و جوانی جمعیت، داوطلبان مشمول قانون مزبور به ازای تاهل و نیز داشتن هر فرزند، یک سال تا حداکثر پنج سال (۵) به سقف محدوده سنی اضافه خواهد شد.
امتیازات فوق الذکر مشروط به آن است که نرخ باروری شهرستان محل زادگاه پدر یا فرزند، بالای ۲/۵ نباشد. مبنای تعیین نرخ باروری، آخرین اعلام رسمی وزارت کشور در زمان برگزاری امتحان مشترک فراگیر می باشد.
به استناد ماده ۲۸ اساسنامه دانشگاه فرهنگیان، پذیرفته شدگان استخدام پیمانی مشاغل آموزشی در آموزش و پرورش، ملزم به گذراندن دوره یک ساله مهارت آموزی (این دوره شامل مجموعه ای از دروس تربیتی، تخصصی و کارورزی (نظری، مهارتی) است که برای دانش آموختگان رشته های مختلف دانشگاهی و حوزوی پذیرفته شده در آزمون های استخدامی آموزش و پرورش برابر آیین نامه خاص خود برگزار می شود. دوره مهارت آموزی مشاغل دبیری، در دانشگاه فرهنگیان و هنرآموز در دانشگاه تربیت دبیر شهید رجایی، بدون دریافت حقوق و مزایا بوده و صدور حکم استخدامی منوط به کسب موفقیت در دوره مذکور است.
سازمان سنجش آموزش کشور اعلام کردَ با توجه به محدودیت زمانی به متقاضیان توصیه شده در مهلت اعلام شده برای شرکت در آزمون مذکور به درگاه اطلاع‌رسانی این سازمان به نشانی www.sanjesh.org مراجعه و برای ثبت‌نام اقدام کنند.
آزمون فوق برای رشته‌های شغلی آموزگاری در روز جمعه ۱۸ اسفندماه سال ۱۴۰۲ و رشته‌های شغلی دبیری و هنرآموز در روز جمعه ۲۸ اردیبهشت‌ماه سال ۱۴۰۳ برگزار خواهد شد.
بر اساس اعلام آموزش و ‍‍پرورش سال آینده حدود ۷۲ هزار نفر در آزمون‌های مختلف استخدامی، اعم از گروه ابتدایی، گروه دبیری، هنرآموزان و گروه پرورشی و تربیت بدنی به استخدام آموزش و پرورش درخواهند آمد."
culture,"به گزارش همشهری آنلاین، سردار ‌دوستعلی جلیلیان‌ فرمانده انتظامی سیستان و بلوچستان اظهار داشت: در پی اعلام چند مورد تیراندازی به سوی مردم در شهرستان فنوج و متواری شدن عامل آن، موضوع دستگیری فرد شرور به صورت ویژه در دستور کار ماموران این شهرستان قرار گرفت.
جزئیات جدید از جنایت هولناک کرج | دختربچه ۷ ساله چرا و چطور به دست زن همسایه کشته شد؟
تیغه کارد در سینه مردی که زنش خائن بود | ماجرای ۲۰ هزار تماس و پیامک کثیف
فرمانده انتظامی استان تصریح کرد: در این راستا با انجام تحقیقات میدانی و اقدامات فنی صورت‌گرفته توسط ماموران انتظامی شهرستان فنوج، در نهایت عامل این تیراندازی شناسایی و متهم با هماهنگی لازم در یک عملیات غافلگیرانه و پلیسی در مخفیگاهش دستگیر و در بازرسی اولیه یک قبضه سلاح کلت کمری به همراه مهمات مربوطه کشف شد.
سردار ‌جلیلیان‌ خاطرنشان کرد: پلیس با تمام توان در راستای تامین نظم و امنیت، ارتقای احساس امنیت شهروندان با هر نوع بی نظمی و سلب آسایش عمومی برابر قانون با مجرمان و اراذل و اوباش مقابله می‌کند."
culture,"همشهری آنلاین - حوادث: طرح دستگیری سارقان و زورگیران پایتخت توسط ماموران اداره آگاهی تهران همچنان پا برجاست چرا که اجرای این طرح ها موجب کاهش سرقت در پایتخت شده است. تازه ترین عملیات ماموران پلیس آگاهی تهران در چند روز گذشته انجام و به دستگیری تعدادی مجرم حرفه ای شد.
در همین راستا، سردار گودرزی رئیس پلیس آگاهی تهران درباره دستاوردهای این طرح گفت: این طرح که با رویکرد برخورد با سارقان خشن است، توسط همکارانم در حوزه پلیس آگاهی تهران از ۳ روز گذشته آغاز شد که با دستگیری ۶۳ سارق حرفه ای خشن و سابقه دار پایان یافت.
رئیس پلیس آگاهی پایتخت افزود: ۲۶ نفر از مجرمان دستگیر شده، از سارقان منزل هستند و ۳۷ نفر دیگر از کیف قاپان و موبایل قاپان حرفه ای.
رئیس پلیس آگاهی تهران افزود: محدوده سرقت سارقان دستگیر شده بیشتر در شمال، شمال شرق و غرب تهران است و از متهمان دستگیر شده بیش از ۱۰۰ میلیارد تومان اموال مسروقه کشف شده است.
وی ادامه داد: اغلب این مجرمان دستگیر شده، از متهمان سابقه دار هستند که علی رغم دستگیری و مجازات شدن، پس از آزادی مجددا سرقت هایشان را از سر گرفتند. به نوعی سرقت برایشان تبدیل به شغل شده است که به زودی برخوردهای قاطع با چنین مجرمانی صورت خواهد گرفت. یکی از این طرح ها، کنترل مجرمان با پابند الکترونیکی است که به دستور فرمانده فراجا به زودی اجرایی خواهد شد.
رئیس پلیس آگاهی تهران تصریح کرد: این طرح به نوعی بازدارنده و در پیشگیری از وقوع جرم موثر است. ضمن اینکه چنانچه این متهمان جرم را تکرار کنند به صورت الکترونیکی کنترل شده و در کمترین زمان ممکن دستگیر خواهند شد. سردار گودرزی افزود: این طرح که زیرساخت های آن فراهم شده و به زودی در پایتخت اجرایی خواهد شد، برای مجرمان حرفه‌ای با بیش از ۴ فقره سابقه است."
culture,"به گزارش همشهری آنلاین، سرهنگ پیمان کرمی گفت: با توجه به این شرایط رانندگان باید از توقف در محدوده هایی که احتمال ریزش سنگ و بهمن وجود دارد، پرهیز کنند.
وی اظهار کرد: اکنون بارش در جاده کرج - چالوس به صورت برف از محدوده دیزین تا کندوان و بخشی از آزادراه تهران - شمال را در برگرفته است.
وی اضافه کرد: با توجه به این شرایط رانندگان باید از توقف در محدوده هایی که احتمال ریزش سنگ و بهمن وجود دارد، پرهیز کنند.
کرمی گفت: در این شرایط جوی، رانندگان قبل از سفر ضمن اطلاع از وضعیت راه ها از هرگونه سفر غیرضروری خودداری کرده و در صورت ضرورت سفر اطمینان از سلامت فنی خودرو ها و همراه داشتن سوخت کافی از مهمترین توصیه ها برای پیشگیری از مشکلات سفر است. سالم بودن بخاری و برف پاک کن خودرو ها و همراه داشتن تجهیزات زمستانی، لباس گرم و غذای کافی از دیگر توصیه های رییس پلیس راه البرز به رانندگان است.
کرمی بیان کرد: پلیس راه استان البرز با آمادگی کامل درتمام راه های این استان برای هرگونه خدمات امدادی و انتظامی در محل های مورد نظر مستقر شده است.
استان البرز دارای یک هزار و۵۶۰ کیلومتر آزاد راه، بزرگراه، راه اصلی و فرعی است که ۱۸ درصد ترافیک جاده ای کشور مربوط به راه های این استان می باشد. نیمی از جاده ۱۶۰ کیلومتری جاده کرج- چالوس درحوزه استان البرز و نیمی دیگر درحوزه استان مازندران واقع شده است."
culture,"به گزارش همشهری آنلاین، سازمان هواشناسی کشور همچنین از ورود سامانه بارشی به غرب کشور از پنجشنبه و بارش پراکنده در استان‌های مختلف طی روز جاری خبر داد.
پنجشنبه ۱۲ بهمن‌ماه با ورود سامانه بارشی به غرب کشور در کل نوار غربی و بعد از ظهر در دامنه‌های جنوبی البرز واقع در قزوین، البرز، تهران، غرب اصفهان، فارس، بوشهر، کرمان، هرمزگان و جنوب سیستان و بلوچستان بارش باران و برف و وزش باد پیش‌بینی می‌شود. در نیمه شمالی کشور بارش به‌صورت برف خواهد بود. در مناطق جنوب و جنوب شرق بارش باران گاهی رعد و برق و وزش باد پیش‌بینی می‌شود.
جمعه ۱۳ بهمن‌ماه گستره فعالیت این سامانه در کل کشور خواهد بود. در مرکز کشور شامل نیمه شرقی اصفهان، یزد، نیمه شمالی کرمان ابرناکی همراه با بارش به‌صورت پراکنده و خفیف پیش‌بینی می‌شود. در جنوب کرمان، مرکز هرمزگان و نیمه جنوبی سیستان و بلوچستان رگبار و رعد و برق و وزش باد شدید انتظار می‌رود. در مناطقی از کرمانشاه، لرستان، شمال شرق خوزستان، چهار محال و بختیاری بارش برف شدت خواهد داشت.
شنبه ۱۴ بهمن‌ماه این سامانه در نوار شرقی کشور فعال خواهد بود. در شرق سواحل دریای خزر، شمال شرق و جنوب شرق کشور بارش و وزش باد انتظار می‌رود و بعد از ظهر از مرزهای شرقی کشور خارج می‌شود همچنین در این روز در ارتفاعات زاگرس نیز افزایش ابر و بارش برف رخ می‌دهد.
طی روزهای پنجشنبه و جمعه کاهش دما در نیمه غربی و نوار شمالی کشور رخ می‌دهد و در شرق و جنوب شرق کشور طی روزهای شنبه و یکشنبه کاهش دما انتظار می‌رود.
سه شنبه و جمعه دریای خزر مواج خواهد بود. جمعه خلیج فارس و شنبه خلیج فارس تنگه هرمز و دریای عمان مواج پیش‌بینی می‌شود."
culture,"همشهری آنلاین - حوادث: دهه ۶۰ و ۷۰ کارتونی از تلویزیون پخش می شد به اسم «ای کی یو سان.» افرادی که در آن دهه کودک یا نوجوان بودند حتما این کارتون را تماشا می کردند و سریال محبوبشان بود. پسر باهوشی که برای چند ثانیه فکر می کرد و بهترین راه حل به ذهنش می رسید. روایتی که میلاد از سرقت هایش دارد با الهام از این کارتون مشهور است. میلاد پسری ۲۲ ساله است که به جرم سرقت دستگیر شده است.
میلاد از شگرد سرقت هایت بگو، با چه شیوه ای سرقت می کنی؟
من با اعضای باندی آشنا شدم که به صورت سریالی به خانه ها دستبرد می زدند. نیمه های شب، وقتی چراغ خانه ها خاموش بود، زنگ را می زدیم اگر کسی باز نمی کرد با روش تخریب یا از طریق بالکن وارد خانه ها شده و سرقت را انجام می دادیم.
چه وسایلی سرقت می کردید؟
پول، طلا، جواهر، دلار. کاری به وسایل دیگر نداشتیم. معمولا مردم این قیمتی ها را داخل گاوصندوق یا کمد و یا لوازم آرایش قرار می دهند اما خب همیشه هم اینطور نیست و گاهی تلاش هایمان بی نتیجه می ماند و آن وقت است که ای کی یو سان باند وارد می شود!
منظورت خودت هستی؟
درسته. همه مرا ای کیو سان صدا می زنند، میدانید چرا؟ چون هم تحصیلکرده باند هستم و هم باهوشم. کافیست برای چند ثانیه فکر کنم و بعد بهترین راه حل به ذهنم خطور می کند. مثلا یکبار وقتی هرچه گشتیم طلایی پیدا نکردم، نشستم فکر کردم، چشمانم را بستم و بعد که چشمانم را باز کردم با گلدانی که در خانه بود مواجه شدم. گلدان را گشتم و زیر خاک، تعداد زیادی سکه تمام بهار آزادی پیدا کردم. بار دیگر هم طلاها را در یخچال و فریزر پیدا کردم. یکبار هم در سرویس بهداشتی!
گفتی تحصیلکرده ای؟
لیسانس مهندسی برق دارم و قهرمان رشته کیک بوکیسنگ هستم و مدال طلا دارم.
چرا قهرمان ورزش رزمی و مهندس برق باید تبدیل به سارق شود؟
طمع رسیدن پول. می خواستم زندگیم دگرگون شود؛ ماشین مدل بالا سوار شوم و سفرهای لاکچری بروم. دندان هایم را ببیند تازه ۵۰ میلیون تومان دادم کامپوزیت کردم. خیلی دلم می خواست این کار را انجام بدهم. وقتی دوستانم را می دیدم راحت زندگی می کنند به آنها حسودیم می شد. همین دلایل موجب شد که تبدیل به سارق شوم.
چطور دستگیر شدی؟
می خواستم با پول دزدی بروم دوبی که ماموران دستگیرم کردند!"
culture,"به گزارش همشهری آنلاین، شهنام عرشی، رئیس مرکز مدیریت بیماری‌های واگیر با اعلام این خبر در نشست خبری به مناسبت دهه فجر عنوان کرد: همزمان با واردات از چند سال گذشته انستیتو پاستور و موسسه رازی هم در حال کار روی این واکسن‌ها بودند و اخیرا هم مجوز کارآزمایی بالینی را از سازمان غذا و دارو گرفته‌اند.
وی افزود: البته با آغاز واکسیناسیون و هماهنگی با کمپانی خارجی تولیدکننده واکسن‌ها به گونه‌ای تامین می‌شود که تداخلی در برنامه استفاده از واکسن‌های داخلی و خارجی وجود نداشته باشد.
عرشی درباره کیفیت واکسن‌ها هم بیان کرد: تمام واکسن‌های مورد استفاده تاییدیه سازمان غذا و دارو ایران، کشور تولید کننده و سازمان جهانی بهداشت را دارد. ما هم امیدواریم از همین دهه فحر واکسیناسیون با این دو پاکسن آغاز شود.
وی درباره ضرورت ورود این واکسن به برنامه واکسیناسیون کشور اظهار کرد: با شروع این برنامه انتظار داریم ۱۵۰۰ مرگ سالانه در کودکان کاهش پیدا کند. با تزریق روتاویروس هم ۱۰ هزار بستری کودکان و نوزادان کاهش خواهد یافت.
عرشی از ورود ۶ میلیون دوز واکسن پنوموکوک و روتاویروس که عمدتا هندی هستند هم خبر داد."
culture,"به گزارش همشهری آنلاین، سردار حمید هداوند فرمانده انتظامی البرز گفت: قاتل یک دختر ۷ ساله در این استان شب گذشته و در کمتر از ۲۴ ساعت دستگیر شد.
قتل فجیع مرد میانسال به دست دامادش | کشف جسد در بیابان‌های اطراف تهران
مرگ مرموز پسر جوان در بیمارستان ؛ ردپای ۲ خواهر عطار در ماجرا
دستبرد پسر ۱۵ ساله به ۳ هزار کارت بانکی | نوجوان نابغه هکر شد
وی توضیح داد: انگیزه قاتل توسط کارآگاهان پلیس آگاهی در حال بررسی است و خبرهای تکمیلی متعاقبا اعلام می‌شود.
مفقود شدن این دختر ۷ ساله از روز سه‌شنبه در فضای مجازی انعکاس زیادی پیدا کرده بود."
culture,"به گزارش همشهری آنلاین، دفترچه آزمون استخدامی آموزش‌ و پرورش برای استخدام آموزگار، دبیر و هنرآموز در سال ۱۴۰۳ منتشر شد. داوطلبان برای ثبت نام در این آزمون تا تاریخ ۱۴ بهمن به سایت سازمان سنجش به نشانی www.sanjesh.org مراجعه کنند.
جزئیات آزمون استخدامی وزارت آموزش و پرورش | برگزاری آزمون در این ۲ روز
آزمون فوق برای رشته‌های شغلی آموزگاری، دبیری و هنرآموزی به شرح ذیل برگزار خواهد شد:
۱- رشته‌های شغلی آموزگاری در روز جمعه ۱۸ اسفندماه سال ۱۴۰۲
۲- رشته‌های شغلی دبیری و هنرآموز در روز جمعه ۲۸ اردیبهشت‌ماه سال ۱۴۰۳
در آزمون استخدام رشته‌های شغلی آموزگاری، ۲۸ هزار آموزگار برای مدارس ابتدایی استخدام خواهند شد.
در آزمون استخدام رشته‌های شغلی دبیری و هنرآموزی، ۲۴ هزار و ۹۶۱ دبیر و هنرآموز برای دبیرستان‌ها و هنرستان‌های کشور استخدام خواهند شد.
در این آزمون ایثارگران سهمیه ۲۵ درصدی دارند که شامل جانبازان، آزادگان، همسر و فرزندان شهدا، همسر و فرزندان جانبازان ۲۵ درصد و بالاتر، همسر و فرزندان آزادگان دارای یک سال و بالای یک سال اسارت، پدر، مادر، خواهر و برادر شهید هستند.
ایثارگران با سهمیه ۵ درصد عبارتند از: رزمندگان با سابقه حداقل ۶ ماه حضور داوطلبانه در جبهه‌ها، فرزندان جانبازان زیر ۲۵ درصد، فرزندان آزادگان کمتر از یک سال اسارت.
آزمون استخدامی دارای دو مرحله آزمون کتبی و ارزیابی تکمیلی است.
امتحان کتبی شامل سنجش حیط‌های عمومی، تخصصی و اختصاصی است که بر اساس شغل محل اعلام شده در دفترچه آزمون استخدامی به صورت کتبی برگزار می‌شود.
ارزیابی تکمیلی شامل سنجش و ارزیابی صلاحیت‌ها و شایستگی‌های عمومی، تخصصی و حرفه‌ای مورد نیاز برای مشاغل دبیری، هنرآموز و آموزگاری با هدف تعمیق سنجش شایستگی‌های معلمی علاوه بر امتحان کتبی صورت می‌گیرد.
در ارزیابی تکمیلی کسب ۹۵ امتیاز از شایستگی‌های عمومی، ۷۰ امتیاز از شایستگی‌های اختصاصی و ۴۰ امتیاز از شایستگی‌های تخصصی به عنوان حد نصاب الزامی است.
شرایط عمومی استخدام
داشتن تابعیت ایران. اعتقاد به دین اسلام یا یکی از ادیان شناخته شده در قانون اساسی. التزام به قانون اساسی. انجام خدمت دوره ضرورت یا معافیت قانونی برای مردان. داشتن سلامت جسمانی، روانی و توانایی برای انجام کاری که استخدام می‌شوند. عدم اعتیاد به دخانیات و مواد مخدر.
نداشتن سابقه محکومیت جزایی موثر. عدم وجود هرگونه ممنوعیت استخدام در دستگاه‌های اجرایی به موجب آرای قطعی مراجع قضایی و ذی‌صلاح. داوطلبان استخدام نباید جز نیروهای بازخرید خدمت دستگاه‌های اجرایی و همچنین بازنشسته باشند.
چه کسانی نمی‌توانند در آزمون استخدامی شرکت کنند؟
افرادی که مجاز به شرکت در آزمون استخدامی نیستند عبارتند از افراد بازنشسته و بازخرید خدمت دستگاه‌های اجرایی. انفصال شدگان دائم از خدمت و یا اخراج شدگان توسط آموزش‌وپرورش. افرادی که به موجب آرای مراجع قضایی و ذیصلاح از خدمات دولتی منع شده باشند.
افرادی که دارای تعهد انجام کار به سایر موسسات یا دستگاه‌های اجرایی باشند. دارندگان مدرک تحصیلی معادل در شرایط احراز رشته تحصیلی. دارندگان مدارک تحصیلی پایین‌تر از شرایط احراز رشته تحصیلی هر شغل. دارندگان تابعیت مضاعف.
شرایط اختصاصی استخدام
داشتن حداقل سن ۲۰ سال تمام و داشتن حداکثر ۴۰ سال تمام (متولدین ۱۳۶۲.۹.۱۱ تا ۱۳۸۲.۹.۱۱) برای دارندگان لیسانس و فوق لیسانس تا اولین روز ثبت نام در آزمون.
موارد ذیل به شرط ارائه تاییدیه‌های معتبر به حداکثر سن مقرر اضافه خواهد شد:
جانبازان، آزادگان، فرزندان شهدا، فرزندان جانبازان ۲۵ درصد و بالاتر، فرزندان آزادگان یک سال اسارت و بالاتر از شرط حداکثر سن معاف هستند.
پدر، مادر، همسر، برادر و خواهر شهید به میزان ۵ سال.
داوطلبانی که در جبهه‌ها به صورت داوطلبانه خدمت کرده‌اند به میزان حضور در جبهه و همچنین مدت زمان بستری شدن یا استراحت پزشکی رزمندگان داوطلب در اثر مجروحیت در جبهه‌ها.
داوطلبانی که در طول جنگ تحمیلی به اسارت دشمن بعثی یا گروه‌های ضد انقلاب درآمده‌اند به میزان مدت اسارت و حضور در جبهه.
مدت همکاری تمام وقت افرادی که به استناد یکی از قوانین و مقررات با واحدهای دولتی آموزشی و تربیتی آموزش‌وپرورش همکاری کرده‌اند از حداکثر سن برای شرکت در آزمون‌های استخدامی وزارت آموزش‌وپرورش کسر می‌شود.
به موجب قانون جوانی جمعیت داوطلبان مشمول قانون به ازای تأهل و داشتن هر فرزند یک سال تا حداکثر ۵ سال به سقف محدوده سنی اضافه خواهد شد، این امتیاز مشروط به آن است که نرخ باروری شهرستان محل زادگاه پدر یا فرزند بالای ۲.۵ نباشد.
پذیرفته شدگان در آزمون استخدامی آموزش‌وپرورش ملزم به گذراندن دوره یک ساله مهارت آموزی در دانشگاه فرهنگیان یا شهید رجایی هستند.
الزام ارائه مدرک روخوانی قرآن
مهارت آموزان در زمان ثبت نام در پردیس‌های دانشگاه فرهنگیان ملزم به ارائه مدرک روخوانی و روانخوانی قرآن کریم و مدرک ICDL هستند در غیر این صورت باید تعهد کنند که حداکثر یک ماه از شروع دوره یکساله مهارت آموزی، مدارک فوق را ارائه کنند.
پذیرفته شدگان نهایی ضمن شرکت و موفقیت در دوره مهارت آموزی دانشگاه فرهنگیان باید در قالب برنامه سنجش صلاحیت حرفه‌ای معلمان و در مسیر رشد معلمی در دوره‌های ضمن خدمت پیش بینی شده موفق به دریافت گواهینامه صلاحیت معلمی شوند. گذراندن حداقل ۱۲۰ ساعت ضمن خدمت مرتبط با امور تربیتی و مهارت‌های معلمی برای پذیرفته شدگان رشته‌های غیر امور تربیتی در دو سال نخست استخدام الزامی است.
دفترچه آزمون استخدامی را از اینجا (کلیک کنید) مشاهده کنید."
culture,"به گزارش همشهری آنلاین، سازمان هواشناسی کشور اعلام کرد امروز (پنجشنبه) در نواحی شمال غرب، غرب، جنوب غرب، جنوب، جنوب شرق، استان‌های ساحلی خزر، استان‌های واقع در دامنه‌های جنوبی البرز مرکزی، برخی نقاط مرکزی کشور و در روز جمعه ـ علاوه بر این مناطق ـ در شمال شرق و شرق کشور بارش برف و باران، وزش باد شدید موقت، در استان‌های جنوبی رعد و برق با احتمال تگرگ و در نقاط کوهستانی نیمه شمالی کشور کولاک برف رخ خواهد داد.
سامانه بارشی شنبه در شرق مازندران، گلستان، خراسان شمالی، خراسان رضوی و جنوب سیستان و بلوچستان فعال بوده و سپس از کشور خارج می‌شود.
از اواخر وقت یکشنبه و روز دوشنبه مجددا در مناطق شمال غرب و غرب کشور بارش خواهیم داشت.
جمعه و شنبه در نیمه شرقی، مناطق جنوبی و مرکزی کشور و استان‌های واقع در دامنه‌های جنوبی البرز وزش باد شدید و در برخی نقاط گرد و خاک پیش‌بینی می‌شود.
از جمعه تا یکشنبه در غالب مناطق کشور کاهش محسوس دما رخ خواهد داد.
از بعد از ظهر جمعه تا یکشنبه خلیج فارس، تنگه هرمز و دریای عمان مواج است."
culture,"به گزارش همشهری آنلاین، سرهنگ سیروس دریکوند با اعلام جزئیات این خبر اظهار کرد: در پی رسیدگی به پرونده محکومان متواری توسط کارآگاهان پلیس آگاهی استان خوزستان، فردی که به جرم آدم‌ربایی و تجاوز به عنف به حبس محکوم شده و از سال ۹۳ تا کنون متواری بود، مورد شناسایی قرار گرفت.
وی افزود: کاراگاهان جنایی پس از به کارگیری منابع و مخبرین با توجه به اینکه متهم ۹ سال متواری بوده است، با اقدامات فنی و رصد اطلاعاتی و تعقیب و مراقبت، متهم را در شهرستان خرمشهر که خود را با اسامی و هویت‌های مختلف مخفی کرده بود شناسایی و در یک عملیاتی غافلگیرانه او را در مخفیگاهش دستگیر کردند.
رئیس پلیس آگاهی خوزستان با بیان اینکه متهم به محض معرفی به دادسرا، راهی زندان شد، گفت: پلیس با قدرت و صلابت همواره ثابت کرده است که به هیچ وجه اجازه نخواهد داد تا امنیت و آرامش شهروندان در جامعه مختل شود و از شهروندان هم انتظار داریم که ضمن همکاری مستمر با پلیس، در صورت اطلاع از هر گونه موارد مشکوک بلافاصله مراتب را از طریق پل ارتباطی ۱۱۰ به پلیس اطلاع دهند."
culture,"به گزارش همشهری آنلاین، ۲۲ فروردین امسال زن میانسالی با مراجعه به پلیس آگاهی گفت پسرم محمود به تنهایی زندگی می‌کند اما ۲ روزی است جواب تلفن‌هایم را نمی‌دهد و در خانه‌اش را هم باز نمی‌کند، نگرانش هستم و فکر می‌کنم اتفاقی برایش افتاده است.
پس از آن مأموران به آپارتمان محمود در یکی از مناطق جنوبی تهران رفتند و با مجوز قضایی وارد خانه‌اش شدند اما با جسد وی در حالی روبه‌رو شدند که با ضربات جسم نوک تیز و برنده به قتل رسیده بود.
شواهد نشان می‌داد که مرد ۴۷ ساله قربانی یک میهمان آشنا شده است چراکه نه قفل در آسیب دیده بود و نه آثاری از ورود به زور در صحنه جنایت مشاهده می‌شد.
در ادامه مأموران به بررسی تماس‌های تلفن همراه محمود پرداختند و مشخص شد که آخرین تماس‌ها از سوی مردی به نام بهروز بوده است. به این ترتیب مرد ۴۶ ساله ردیابی و بازداشت شد و در همان بازجویی‌های اولیه به قتل محمود اعتراف کرد اما مدعی شد در دفاع از خودش مرتکب جنایت شده است.
پس از آن متهم به بازسازی صحنه جرم پرداخت و با تکمیل تحقیقات، پرونده برای رسیدگی به شعبه ۱۱ دادگاه کیفری یک استان تهران فرستاده شد.
در دادگاه چه گذشت
در ابتدای جلسه اولیای دم درخواست قصاص کردند. سپس متهم به جایگاه رفت و با پذیرش اتهام قتل گفت: من و محمود با هم دوست بودیم و به خانه هم رفت و آمد داشتیم البته چون او تنها زندگی می‌کرد، من بیشتر به خانه‌اش می‌رفتم. روز حادثه وقتی به خانه‌اش رفتم بر سر موضوعی با هم بحث کردیم و کار به درگیری فیزیکی کشیده شد اما ناگهان او با یک تیغ که لکه‌های خون هم روی آن بود به سمتم حمله کرد.
وی ادامه داد: وقتی اعتراض کردم، گفت من چند ماهی است به ویروس HIV مبتلا شده‌ام. الان هم با این تیغ آلوده تو را می‌زنم تا مثل من به ویروس HIV مبتلا شوی. با شنیدن این حرف خیلی وحشت کردم و ترسیدم. می‌خواستم فرار کنم که مانعم شد. من هم بلافاصله به آشپزخانه رفتم و چاقویی برداشتم و چند ضربه به او زدم. نمی‌خواستم او را بکشم، فقط می‌خواستم خودم را نجات بدهم.
قاضی پرسید: چرا همان موقع به اورژانس خبر ندادی؟
متهم جواب داد: ترسیده بودم. وقتی گفت مبتلا به ایدز شده، حتی می‌ترسیدم نزدیکش شوم. وقتی روی زمین افتاد، تیغ از دستش رها شد و من با پا تیغ را کنار زدم و از خانه‌اش بیرون دویدم. فکر می‌کردم خودش با اورژانس تماس می‌گیرد.
در پایان جلسه، قضات برای صدور رأی وارد شور شدند و با توجه به مدرک‌های موجود در پرونده، ادعای متهم مبنی بر دفاع مشروع را نپذیرفتند و وی را به قصاص محکوم کردند."
culture,"به گزارش همشهری آنلاین، دختر ۱۶ ساله ای که که در کلاس نهم دبیرستان تحصیل می‌کرد و مدعی بود از این همه اشتباه در زندگی خسته شده و میخواهد با فراموش کردن گذشته مسیر درست زندگی را انتخاب کند، به مشاور و مددکار اجتماعی کلانتری امام رضا (ع) مشهد گفت: فرزند بزرگ خانواده هستم و خواهری کوچکتر از خودم دارم اما روزگار تلخ من از ۴سال قبل زمانی آغاز شد که مدام به منزل پدربزرگم رفت وآمد می‌کردم و در واقع آنجا به منزل دوم من تبدیل شده بود.
پدر ومادرم نیز هیچگونه سختگیری در این زمینه نمیکردند چراکه آنها هم دوست داشتند من اوقاتم را در خانه پدربزرگم سپری کنم، ولی من به خاطر یکی از بستگان نزدیکم به آنجا می‌رفتم که او نیز مدام به خانه پدربزرگم می‌آمد.
روابط بین من و حمید به گونه‌ای پیش رفت که او از من سوءاستفاده می‌کرد ولی نمی‌توانستم این موضوع را برای اطرافیانم بازگو کنم. حمید پسر جوانی بود که بسیاری از بستگان و فامیل به او احترام می‌گذاشتند و معتقد بودند او پسری درسخوان و مودب است.
آرام‌آرام طوری از حمید نفرت پیدا کردم که دیگر به خانه پدربزرگم نیز نرفتم اما همواره درگیری ذهنی داشتم و از این موضوع بسیار رنج می‌بردم. از طرفی هم نمی‌فهمیدم چرا پدر و مادرم اینگونه و با خیال راحت مرا رها می‌کنند و کسی به این فکر نمی‌کند که در خانه پدربزرگم چه می‌گذرد.
اشک‌های بی‌پایان زن جوان در کلانتری ؛ خیلی پشیمانم! | عشقم متاهل و بی‌خانمان و دزد از آب درآمد!
ازدواج دختر ۱۰ ساله با مرد ۵۰ ساله | فقط می‌خواستند یک نان‌خور کم شود
از طرف دیگر، کنجکاوی بیشتر و آزاد بودن در خانواده مرا به سوی ارتباط با پسری جوان کشاند که با او در ایستگاه مترو آشنا شدم. او که کتاب و کیف مدرسه‌ام را دیده بود، ادعا کرد کتاب‌های آموزشی‌ای دارد که همه سوالات امتحانی را پاسخ داده است. همین موضوع به آشنایی و ارتباط بین من وارسطو انجامید و من بدون تامل درباره عواقب دوستی‌های خیابانی به ارتباط تلفنی با او ادامه دادم و گاهی نیز در خیابان یا فضای سبز با یکدیگر قرار ملاقات می‌گذاشتیم.
اما او روزی با حیله و نیرنگ مرا به منزلشان کشاند که پدر و مادرش در خانه نبودند. ارسطو که مدعی بود قصد ازدواج با مرا دارد و به زودی به خواستگاریم می‌آید، از من خواست حجاب از سر بردارم و کنار او راحت باشم. در همین حال اگرچه من سعی کردم فاصله‌ام را با او حفظ کنم ولی ارسطو به طور پنهانی از من عکس و فیلم گرفت.
حالا که فهمیده‌ام اینگونه روابط خیابانی فرجام تلخی دارد و نمی‌خواهم دیگر به این ارتباط غیراخلاقی ادامه بدهم، تهدیدم می‌کند که تصاویرم را برای پدرم می‌فرستد و من هم از رسوایی و آبروریزی می‌ترسم چراکه پدرم موقعیت اجتماعی بالایی دارد.
با توجه به اهمیت موضوع و با صدور دستوری از سوی سرهنگ غلامعلی تیموری (رئیس کلانتری امام رضا (ع)) بررسی‌های قانونی برای احضار پسر جوان و اقدامات روانشناختی درباره عکس‌های سیاه و بازگشت دختر نوجوان به مسیر صحیح زندگی در دایره مددکاری اجتماعی کلانتری آغاز شد."
culture,"به گزارش همشهری آنلاین، صادق ضیائیان در گفت‌وگو با فارس درباره آخرین وضعیت جوی کشور اظهار داشت: روز آینده در مناطقی از غرب سواحل خزر، ارتفاعات البرز مرکزی، شمال غرب و غرب کشور بارش پراکنده برف و باران داریم.
وی ادامه داد: روز پنجشنبه ۱۲ بهمن با ورود سامانه بارشی به غرب کشور در کل نوار غربی کشور بارش برف و باران خواهیم داشت و بعد از ظهر پنجشنبه در مناطقی از دامنه‌های جنوبی البرز در استان‌های قزوین، البرز و تهران همچنین فارس، غرب اصفهان، بوشهر، جنوب کرمان، هرمزگان و جنوب سیستان و بلوچستان بارش برف و باران داریم.
مدیرکل پیش‌بینی و هشدار سازمان هواشناسی افزود: روز پنجشنبه در نیمه شمالی کشور بارش برف داریم و در جنوب و جنوب شرق کشور بارش باران همچنین روز جمعه ۱۳ بهمن گستره فعالیت این سامانه در کل کشور خواهد بود و در جنوب کرمان، هرمزگان و جنوب سیستان و بلوچستان رگبار و رعد و برق خواهیم داشت.
وی افزود: روز پنجشنبه شدت بارش‌ها در شمال شرق خوزستان، غرب کرمانشاه، شمال غرب، خراسان رضوی و چهارمحال و بختیاری خواهد بود، این سامانه روز شنبه ۱۴ بهمن در نوار شرقی کشور فعال است.
ضیائیان بیان کرد: روز شنبه در شرق سواحل خزر شمال شرق و جنوب شرق کشور وزش باد و بارش داریم و سامانه مذکور بعد از ظهر از مرزهای شرقی کشور خارج می‌شود.
مدیرکل پیش‌بینی و هشدار سازمان هواشناسی ‌افزود: روزهای پنجشنبه و جمعه پیشِ رو در نوار شمالی و نیمه غربی کشور کاهش دما خواهیم داشت و روزهای شنبه و یکشنبه پیش‌ِ رو در شرق و جنوب شرق کاهش دما پیش بینی می‌شود.
وی در تشریح وضعیت جوی پایتخت گفت: آسمان تهران روز آینده نیمه ابری همراه با بارش پراکنده و روز پنجشنبه نیز ‌همین شرایط جوی را دارد، ‌روز جمعه آسمان تهران ابری همراه با بارش برف و باران و کاهش دما پیش‌بینی می‌شود؛ بیشینه و کمینه دما فردا در تهران ۸ و ۲ درجه و روز جمعه ۶ و ۰ درجه خواهد بود.
مدیرکل پیش‌بینی و هشدار سازمان هواشناسی اضافه کرد: روز آینده بندرعباس با بیشینه دمای ۲۷ درجه بالای صفر گرمترین مرکز استان و شهرکرد، همدان، بجنورد، بروجرد و اردبیل، با کمینه دمای ۴ درجه زیر صفر ‌سردترین مراکز استان خواهد بود."
culture,"به گزارش همشهری آنلاین، روابط زناشویی همیشه پیچیده است، اما خطوط قرمز خاصی وجود دارد که هرگز نباید از آنها عبور کرد. به عنوان مثال، اگر شریک زندگی شما به صورت کلامی به شما پرخاش می کند، مهم است که اقداماتی را انجام دهید تا این کار او تبدیل به یک عادت نشود.
آیا جزو آن کسانی هستید که دائما از سوی همسرتان مورد پرخاشگری کلامی قرار می گیرید؟ آیا اغلب از خود می‌پرسید که چرا شریک زندگی‌تان نسبت به شما پرخاشگر است؟ ایا ناراحتید که چرا همسرتان هیچ احترامی برای شما قائل نیست و هرگز احساسات شما را در نظر نمی گیرد. واقعیت این است که، مشکلات ارتباطی مثل مورد شما، یکی از عوامل اصلی احساس نارضایتی در روابط عاشقانه است.
روابط انسانی پیچیده است و مسئولیت اغلب یک طرفه نیست. به هر حال، یک زوج از دو نفر تشکیل شده است که در پویایی مشترک شرکت می کنند. زندگی ای که بدون همکاری هر دو طرف حفظ نمی شود.با این حال، آزار روانی یا کلامی می تواند به اندازه ای به عزت نفس شما آسیب وارد کند که یا قادر به تشخیص آنچه اتفاق می افتد نباشید، یا ندانید که چگونه برای رفع آن اقدام کنید.
اولین جنبه ای که باید در نظر داشت این است که تصور شما از صمیمی ترین روابطتان همیشه درست نیست. در واقع، آسیب‌پذیری عاطفی شما زمانی که در سطح عمیقی با دیگری ارتباط برقرار می‌کنید، می‌تواند باعث شود که خود را قربانی تصور کنید و به دیگری به عنوان مجرم برچسب بزنید. با این حال، در واقع، مشکل ممکن است واقعاً یکی از ارتباطات باشد.
سانچز-آراگون و دیاز-لوینگ شش الگوی ارتباطی ممکن را در یک زوج توصیف کردند که به رضایت تجربه شده توسط هر دو شریک مربوط می شود.
برخی از این سبک های ارتباطی (مانند منفی یا خشونت آمیز) به وضوح مضر هستند و شامل تحقیر، توهین و بی احترامی می شوند. با این حال، دیگر سبک های ارتباطی، مانند سبک های محتاطانه یا اجتنابی، با نوعی ارتباط سرد و ناگهانی مشخص می شوند که ممکن است به شریک زندگی آسیب برساند، اما به خودی خود به معنای پرخاشگری نیست.این امر به ویژه زمانی مهم است که شیوه های ارتباطی و مقابله ای هر دو عضو زوج کاملاً متضاد باشد. به عنوان مثال، اگر یکی از طرفین نیاز به صحبت و ابراز احساسات داشته باشد و دیگری اجتناب کند و ترجیح دهد تنها باشد، این تفاوت در شیوه های ارتباطی باعث درگیری می شود.اغلب، در این نوع موقعیت‌ها، فشار از طرف شخص صریح‌تر می‌تواند طرف مقابل را وادار کند که خود را کنار بکشد و فرار کند. به همین دلیل، ضروری است که سبک ارتباطی خود و شریک زندگی خود را بشناسید تا بتوانید تعادل را پیدا کنید.
نشانه‌های همسر پرخاشگر کلامی
برای روشن شدن اینکه آیا قربانی پرخاشگری کلامی هستید یا خیر، در اینجا برخی از نشانه های رفتاری معمولی از ارتباط توهین آمیز آورده شده است:
۱- شریک زندگی شما بدون اینکه بخواهد شما را بفهمد، قضاوت تان می کند.
۲- هر تلاشی برای گفتگو با همسرتان، به فریاد زدن و مشاجره ختم می شود.
۳- شما را مسخره می کنند .
۴- از صحبت کردن، از طعنه و کنایه استفاده می کنند تا شما را در مقابل دیگران آزار دهند و به تمسخر بگیرند.
۵- نسبت به شما همدلی ندارند.
۶- هدف شان تسلط بر شما و کم ارزش دانستن شماست.
۷- همیشه به نظر یا عقاید شما واکنش بدی نشان می دهند .
چرا برخی همسران پرخاشگر هستند؟
گاهی اوقات پرخاشگری کلامی و بی احترامی مشهود است هر چند هرگز هیچ توجیهی برای شریک زندگی شما وجود ندارد که بخواهد به شما توهین کند، سرتان فریاد بزند، تحقیرتان کند یا شما را مسخره کند. با این وجود، فهمیدن اینکه این رفتارها از کجا آب می‌خورند، می تواند مفید باشد. به عنوان مثال، پرخاشگری کلامی می تواند به دلیل یکی از شرایط زیر باشد:
۱- شریک زندگی شما از موقعیت شخصی پیچیده یا استرس زایی عبور می کند؛ (مرگ عزیزان، ورشکستگی مالی ، شکست تحصیلی و ... ) و در نتیجۀ ناتوانی در مدیریت احساسات خود، بحان یا اضطرابش را به صورت واکنش نامناسب نسبت به شما بروز می دهد.
۲- به عنوان یک زوج، شما در ارتباطی منفی و خصمانه غوطه ور هستید که هر دوی شما در آن مشارکت دارید. در واقع بی احترامی متقابل است و روند آن رو به افزایش است.
۳- شریک زندگی شما دارای الگوی شخصیتی خاصی است، که با پرخاشگری، تسلط یا عدم همدلی مشخص شده است و در طول زمان آن شخصیت را حفظ می کند. این می تواند به دلیل آسیب های گذشته باشد و نیاز به کار روانشناختی شخصی دارد.
چه کار باید کرد؟
انگیزه های اساسی هرچه که باشد، پرخاشگری کلامی و بی احترامی را نباید در یک رابطه تحمل کرد. بنابراین، اگر در این موقعیت قرار گرفتید، برخی از اقدامات زیر را امتحان کنید:
۱- آنچه را رخ می دهد، بپذیرید و به وجود آن اقرار کنید
این اولین قدم اساسی است. شما باید از توجیه یا دست کم گرفتن و به شوخی برگزار کردن، رفتارهای همسرتان دست بردارید. مواجهه با این واقعیت و پذیرش آن دردناک است، اما عواقب عاطفی ادامه دادن به آن بیشتر خواهد بود.
۲- دلایلی را که ممکن است باعث پرخاشگری همسرتان نسبت به شما شود، شناسایی کنید
آیا او شرایط سختی را پشت سر می گذارد؟ آیا کنترل استرس یا اضطراب برایش سخت است؟ آیا این ویژگی شخصیتی اوست؟ در واقع، همیشه مهم است که بدانیم پشت این نوع رفتار چیست و از کجا آب می خورند. سپس، مناسب ترین اقدامات را برای حل تعارض خواهید دانست.
۳- خود را قاطعانه بیان کنید
اجازه دهید شریکتان بداند که چه نوع نگرش ها و رفتارهای او به شما آسیب می زند و چه انتظاراتی از رابطه دارید.
۴- مرزها را تعیین کنید
همه ما گاهی اوقات، روز بدی را پشت سر می گذاریم یا در زمان های خاصی احساس استرس و عصبانیت بیشتری می کنیم. با این حال، خطوط قرمز خاصی وجود دارد که تحت هیچ شرایطی نباید از آنها عبور کرد .این مرزها را به روشنی و شفافی بین خود تعیین و رعایت کنید.
۵- تصمیم بگیرید
وقتی مرزها را تعیین می کنید، باید بپذیرید که اینها با پیامدهایی همراه است. بنابراین، اگر شریک زندگی شما همچنان به شما بی احترامی می کند، از این شرایط نامناسب دور شوید و به رابطه پایان دهید .
در این رابطه بخوانید:
با همسر هتاک و بد دهن چه باید کرد؟"
culture,"به گزارش همشهری آنلاین، مهرماه ۱۴۰۰ مردی در تماس با کلانتری ۱۸۱ وردآورد از یک درگیری شدید در خانه همسایه خبر داد. پس از آن مأموران به محل حادثه که آپارتمانی در محدوده دریاچه چیتگر بود رفتند.
مرد همسایه در توضیح بیشتر گفت: در همسایگی ما مادر و دختری زندگی می‌کنند. چند دقیقه قبل صدای داد و فریاد و شکسته شدن وسایل به گوش رسید با چند نفر از همسایه‌ها به مقابل در آپارتمانشان رفتیم و زنگ در خانه شان را زدیم تا ببینیم چه خبر شده که همان موقع دختر جوانی که نمی‌شناختیم در حالی که لباس هایش آتش گرفته بود از داخل خانه بیرون دوید.
وی ادامه داد: با کمک همسایه‌ها او را خاموش کردیم اما متوجه شدیم از ناحیه شکم خونریزی دارد. وقتی دقت کردیم مشخص شد که چاقو خورده است. خیلی زود با اورژانس تماس گرفتیم و تکنیسین‌های اورژانس دختر جوان را به بیمارستان منتقل کردند.
سقوط مرگبار دختر ۱۶ ساله از پنجره سوئیت اجاره‌ای | در لانه کثیف چه اتفاقی افتاده بود؟ | تصاویر انتقال پیکر توسط ۲ پسر را ببینید
شکنجه هولناک کودک ۲ ساله به دست مادرش | زیر آب داغ بدنش تاول زد ؛ با کیسه حمام...
در حالی که مأموران تحقیقات خود را در این رابطه آغاز کرده بودند از بیمارستان خبر رسید که دختر ۳۶ ساله به نام سمیرا به خاطر شدت سوختگی و خونریزی شدید جان باخته است. در بررسی‌های بعدی مأموران پی بردند که سمیرا میهمان خانه عمه‌اش پروین ۵۸ ساله بوده است.
با افشای این ماجرا پروین بازداشت شد و تحت بازجویی قرار گرفت اما وی در حالی که به قتل برادرزاده‌اش اعتراف می‌کرد در توضیح ماجرا گفت: سمیرا به خاطر اینکه رابطه خوبی با خانواده‌اش نداشت بیشتر اوقات به خانه من می‌آمد و با دخترم مریم که هم‌سن و سال خودش بود رابطه دوستانه‌ای داشت.
وی ادامه داد: اما مدتی قبل متوجه شدم سمیرا به مواد مخدر اعتیاد پیدا کرده و رفتارهای مناسبی هم ندارد. به همین خاطر تمایلی نداشتم که به خانه‌ام بیاید و با دخترم ارتباط داشته باشد. می‌ترسیدم دخترم هم به اعتیاد کشیده شود. در یک ماه گذشته بیشتر شب‌ها سمیرا دنبال مریم می‌آمد و با هم تا دیروقت بیرون از خانه بودند و وقتی هم اعتراض می‌کردم به حرف‌هایم توجهی نمی‌کردند.
متهم توضیح داد: روز حادثه سمیرا به خانه‌ام آمد و چون دخترم در خانه نبود با او صحبت کردم و خیلی جدی خواستم تا دیگر به خانه‌ام نیاید و دست از سر دخترم بردارد اما او به یکباره با لحن تند و بی‌ادبانه‌ای با من برخورد کرد و در مقابلم ایستاد. رفتارهایش آنقدر عصبانی‌ام کرد که نتوانستم خودم را کنترل کنم و با چاقوی آشپزخانه ضربه‌ای به شکمش زدم او شروع به فحاشی کرد و گفت از خانه‌ام بیرون نمی‌رود.
وی افزود: من هم که کنترلم را از دست داده بودم مایع اشتعالزایی را که در خانه داشتم روی صورت و موهایش ریختم و با فندک آتشش زدم. سمیرا شروع به داد و فریاد کرد و از خانه‌ام بیرون دوید و همسایه‌ها به کمکش رفتند و آتش را خاموش کردند. باور کنید نمی‌خواستم او را بکشم و فقط می‌خواستم از خانه‌ام بیرونش کنم.
بعد از اظهارات صریح متهم، بازسازی صحنه جرم انجام شد و پزشکی قانونی هم در گزارشی اعلام کرد که سوختگی علت تامه مرگ قربانی بوده است. با تکمیل تحقیقات برای پروین به اتهام مباشرت در قتل عمد کیفرخواست صادر و پرونده برای رسیدگی به شعبه چهارم دادگاه کیفری یک استان تهران فرستاده شد. این در حالی است که پدر سمیرا برای خواهرش درخواست قصاص کرده است و متهم به زودی پای میز محاکمه می‌ایستد."
culture,"به گزارش همشهری آنلاین، سازمان هواشناسی کشور اعلام کرد امروز (شنبه) در برخی مناطق گلستان، خراسان شمالی، خراسان رضوی و ارتفاعات البرز شرقی بارش برف و باران و در برخی مناطق جنوب سیستان و بلوچستان رگبار و رعد و برق و وزش باد شدید پیش‌بینی می‌شود.
همچنین، امروز در بخش‌هایی از دامنه‌های جنوبی البرز و مناطق مرکزی و شرق کشور وزش باد شدید و احتمال خیزش گرد و خاک دور از انتظار نیست. با توجه به میزان بارش برف و وزش باد، احتمال وقوع بهمن در ارتفاعات البرز و زاگرس مرکزی و شمالی نیز وجود دارد.
امروز و فردا در برخی نقاط غرب و شمال غرب بارش پراکنده برف و وزش باد رخ خواهد داد و در سایر مناطق کشور آسمان صاف خواهد بود.
دوشنبه در برخی نقاط شمال غرب، غرب و ارتفاعات البرز مرکزی بارش برف و باران پیش‌بینی می‌شود.
سه‌شنبه ـ با ورود سامانه جدید بارشی ـ در غرب، شمال غرب، سواحل دریای خزر، برخی مناطق واقع در دامنه‌های جنوبی البرز و شمال شرق کشور بارش برف و باران و وزش باد رخ می‌دهد.
چهارشنبه سامانه بارشی در شمال شرق فعالیت خواهد داشت و به تدریج از مرزهای شرقی خارج خواهد شد.
امروز و فردا در نیمه غربی، دامنه‌های جنوبی البرز و نوار شمالی و یکشنبه تا سه‌شنبه در شرق و جنوب شرق کشور افت محسوس دما پیش‌بینی می‌شود.
در ۳ روز آینده خلیج فارس، تنگه هرمز و دریای عمان مواج است."
culture,"به گزارش همشهری آنلاین، فرهادی معاون برنامه‌ریزی و توسعه منابع وزارت آموزش و پرورش با بیان اینکه تلاش می‌کنیم تا پایان اسفند حقوق عقب مانده یک ماه دیگر را هم به نیروهای حق التدریس پرداخت کنیم؛ گفت: تلاش ما این است که تا پایان سال تحصیلی تمام معوقات نیروهای حق التدریس هم تسویه شود.
سخنگوی وزارت آموزش و پرورش گفت: مراحل لازم برای پرداخت حقوق نیروهای خرید خدمات انجام و بخشنامه پرداخت معوقات نیروهای خرید خدمات صادر شده است. قبل از پایان امسال ۲ ماه از معوقات نیروهای خرید به آنان پرداخت خواهد شد و مابقی معوقات در سال آینده از طریق حساب موسسین آنها پرداخت می‌شود."
culture,"به گزارش همشهری آنلاین قیمت اجاره خودروهای لوکس این روزها با رشد بهای خودرو سر به فلک کشیده است .
اجاره تنها یک روز خودرویی مانند پورشه ماکان، هزینه‌ای در حدود چهارده میلیون و پانصد هزار تومان روی دست خریدار می‌گذارد. حداقل دستمزد در ایران بین هفت تا هشت میلیون است به این ترتیب یک روز اجاره پورشه هزینه‌ای حدود دو برابر حداقل دستمزد را دارد.
اقتصاد صد نوشت هر چند طبقه‌ی اجاره کننده این خودرو بسیار متمول هستند، اما این قیمت‌ها نشان از عدم تعادل در بازار خودروی ایران دارد. به عبارت دیگر، گرانی بیش از حد خودروهای لوکس در ایران سبب شده است بهای اجاره خودروها در ایران نیز بسیار بالا برود.
اغلب اجاره‌کنندگان خودروهای لوکس با هدف استفاده از این خودروها در عروسی به عنوان ماشین عروس یا تشریفات خاص شرکت‌ها در هنگام ملاقات با شرکای تجاری و ... اجاره می‌شوند.
برخی خودروها البته به دلیل قیمت بسیار بالا، بدون راننده اجاره داده نمی‌شوند.
نکته مهم اینجاست که شرکت‌های اجاره دهنده‌ی خودرو سقف تردد برای خودرو لحاظ می‌کنند. به عنوان مثال کسی که یک خودروی پورشه ماکان را اجاره می‌کند، اجازه ندارد در روز بیش از صد کیلومتر با این خودرو تردد کند. تردد بیش از صد کیلومتر مشمول پرداخت هزینه بیشتر برای اجاره گیرنده است.
برای اغلب خودروهای لوکس افراد باید دویست میلیون تومان وثیقه گذاشته و پول اجاره بها را چه یک روز و چه سی روز، یکجا پرداخت کنند.
قیمت خودروهای خارجی در بازار ایران، طبق خوشبینانه ترین برآوردها سه تا پنج برابر بهای خودرو در کشورهای حاشیه خلیج فارس و کشورهای عربی است.
بر اساس این گزارش بهای اجاره یک روز بنز s۵۰۰ حدود هشت میلیون و نهصد هزار تومان است. سایر خودروها مانند BMW و تویوتا و ... بین ۴ تا هفت میلیون تومان در روز قیمت دارد .
اجاره خودروی ایرانی چند؟
هستند کسانی که خودروهای ایرانی را نیز اجاره می‌گیرند. این گروه غالبا با هدف استفاده شخصی در مسافرت و ... نسبت به اجاره خودرو اقدام می‌کنند.
اجاره یک خودروی پژو پارس در هر روز حدود ۸۵۰ هزار تومان هزینه دارد. قیمت اجاره ۲۰۶ و تارا نیز در همین محدوده است.
قیمت اجاره ۲۰۷ و کیاسراتو و ... نیز از یک میلیون و دویست و پنجاه هزار تومان اغاز می‌شود و تا نزدیک دو میلیون ادامه دارد .
اجاره ماهانه خودرو این هزینه را اندکی کاهش می‌دهد. به عنوان مثال اجاره ماهانه پورشه قیمت اجاره‌بها را به روزی چهارده میلیون کاهش می‌دهد. اجاره ماهانه خودروهای ایرانی نیز بین ۱۰۰ تا دویست هزار تومان از هزینه اجاره بها می‌کاهد."
culture,"به گزارش همشهری آنلاین، سردار حمید هداوند روز پنجشنبه ۱۲ بهمن با اعلام این خبر گفت: به دنبال ارجاع پرونده مفقودی یک دختر بچه ۷ساله در منطقه شهرک یاس کرج، تیمی زبده از کارآگاهان اداره مبارزه با جرائم جنایی پلیس آگاهی استان بررسی موضوع را در دستور کار خود قرار دادند.
وی افزود: کارآگاهان در همان ساعت اولیه با انجام اقدامات میدانی در حوالی منزل دختر بچه، متوجه شدند که یکی از همسایه‌هایشان با برنامه قبلی از سوار شدن دخترک به سرویس مدرسه ممانعت کرده و او را با خودروی خود به مکان نامعلومی منتقل کرده است.
فرمانده انتظامی استان البرز اضافه کرد: بلافاصله با انجام هماهنگی‌های قضایی متهم پرونده در کمتر از ۲۴ ساعت دستگیر و برای انجام تحقیقات تکمیلی به پلیس آگاهی استان منتقل می‌شود.
این مقام انتظامی استان البرز تصریح کرد: متهم پرونده که یک زن ۳۵ساله است، در تحقیقات تکمیلی کارآگاهان عنوان کرد که به دلیل اختلاف و کینه‌ای که در قلب داشته، این کودک را ربوده و با انتقال به بیابان‌های اطراف ساوجبلاغ او را به قتل رسانده است.
این مقام ارشد انتظامی گفت: در ادامه با همکاری متهم جسد مقتول در اطراف ساوجبلاغ کشف و همچنان تحقیقات بر روی این پرونده ادامه دارد.
فرمانده انتظامی استان البرز در پایان ضمن ابراز همدردی با خانواده مقتول، خاطرنشان کرد: امروز پلیس به میزانی از توانمندی رسیده که سخت‌ترین پرونده‌های جنایی را در کوتاه‌ترین زمان ممکن کشف می‌کند و هیچ جنایتکاری از چنگال عدالت این مرز و بوم در امان نخواهد بود."
culture,"به گزارش همشهری آنلاین، سازمان هواشناسی کشور اعلام کرد امروز (یکشنبه) در برخی نقاط غرب و شمال غرب بارش پراکنده برف و وزش باد رخ خواهد داد و در سایر مناطق کشور آسمان صاف خواهد بود.
همچنین، امروز در نیمه غربی، دامنه‌های جنوبی البرز و نوار شمالی و تا سه‌شنبه در شرق و جنوب شرق کشور افت محسوس دما پیش‌بینی می‌شود.
فردا (دوشنبه) در برخی نقاط شمال غرب، غرب و ارتفاعات البرز مرکزی بارش برف و باران پیش‌بینی می‌شود.
ورود سامانه جدید بارشی در روز سه‌شنبه باعث بارش برف و باران و وزش باد در غرب، شمال غرب، سواحل دریای خزر، برخی مناطق واقع در دامنه‌های جنوبی البرز و شمال شرق کشور خواهد شد.
این سامانه بارشی چهارشنبه در شمال شرق فعالیت خواهد داشت و به تدریج از مرزهای شرقی خارج خواهد شد.
در ۲ روز آینده خلیج فارس، تنگه هرمز و دریای عمان مواج است."
culture,"به گزارش همشهری آنلاین، مرداد امسال به قاضی محمدمهدی براعه، بازپرس ویژه قتل تهران خبر رسید که دختر جوانی در یکی از بیمارستان‌های پایتخت جان باخته و مرگ او مرموز است. با دستور قاضی جنایی، تحقیقات کارآگاهان پلیس آگاهی تهران درباره این حادثه آغاز و مشخص شد که ساعتی قبل از حادثه، پسر جوانی، دختری را که نفس نمی‌کشید به اورژانس بیمارستان برده و پس از آن گریخته است. پزشکان بیمارستان با مشاهده وضعیت وخیم دختر، عملیات احیا را آغاز و تلاش کرده بودند او را به زندگی برگردانند اما در نهایت دختر جوان به کام مرگ رفته بود. این در حالی بود که هویت دختر جوان و همچنین فردی که او را به بیمارستان منتقل کرده بود، معلوم نبود.
با این اطلاعات، جسد دختر جوان برای مشخص شدن علت مرگ به پزشکی قانونی انتقال یافت. همزمان کارآگاهان ماموریت یافتند با شناسایی هویت قربانی و همچنین پسری که او را به بیمارستان منتقل کرده بود، اسرار این ماجرا را فاش کنند.
با بررسی‌های تخصصی، هویت دختر جوان شناسایی و معلوم شد که وی تنها زندگی می‌کرده است. خانواده‌اش می‌گفتند که او بعد از جدایی از شوهرش به شدت به موادمخدر و شیشه معتاد شده و خانه را ترک کرده بود. آنها در ادامه سرنخ‌هایی در اختیار پلیس قرار دادند که نشان می‌داد این دختر به خانه پسری جوان رفت و آمد داشته است.
ماموران تحقیقات برای شناسایی پسر جوان را آغاز کردند و راهی محل زندگی‌اش شدند اما او در خانه نبود و ناپدید شده بود. از آنجا که ماجرا مشکوک بود، دستور بازداشت وی صادر شد و تحقیقات پلیس برای دستگیری او ادامه یافت تا اینکه چند روز پیش اطلاعاتی به دست آمد که نشان می‌داد متهم فراری در یک کمپ ترک اعتیاد به سر می‌برد. او که فریدون نام داشت دستگیر شد و پس از انتقال به اداره آگاهی مدعی شد که نقشی در مرگ دختر جوان نداشته است. وی گفت: کار من سرقت بود. از کیف‌قاپی گرفته تا سرقت منزل. مدتی قبل به جرم سرقت دستگیر شدم و یک سال زندان بودم تا اینکه با وثیقه آزاد شدم.
وی ادامه داد: چون به رد مال محکوم شده بودم، پس از آزادی سراغ سهم‌الارثم رفتم و 900 میلیون تومان تهیه کرده و به عنوان رد مال به شاکیانم دادم. از طرفی اعتیاد شدیدی به مواد مخدر داشتم و در زمانی آزادی‌ام از زندان بود که با دختر جوان(متوفی) آشنا شدم. البته او را قبل می‌شناختم و در یک محله زندگی می‌کردیم و چون او هم معتاد بود به خانه‌ام برادرم که در آنجا زندگی می‌کردم می‌آمد و مواد مصرف می‌کرد. شب حادثه هم برای مصرف مواد به آنجا آمد و پس از آن تعدادی قرص خورد و خوابید. نیمه‌های شب که بیدار شدم دیدم نفس نمی‌کشد. ترسیدم و او را به داخل وانتم منتقل کردم و راهی بیمارستان شدم. پس از انتقال او به اورژانس، چون می‌ترسیدم که دستگیر شوم، فرار کردم و در این مدت از ترسم در کمپ ترک اعتیاد به سر می‌بردم تا اینکه دستگیر شدم.
اظهارات این سارق معتاد در حالی بیان می‌شود که پزشکی قانونی علت مرگ دختر جوان را مسمومیت شدید ناشی از مصرف آمفتامین و عوارضی ناشی از آن اعلام کرده است. در این شرایط جوان سارق در بازداشت به سر می‌برد و تحقیقات در این پرونده ادامه دارد."
culture,"به گزارش همشهری آنلاین، سازمان هواشناسی در پی ورود سامانه بارشی به کشور و پیش‌بینی ورد سامانه بارشی دوم در روز پنجشنبه ۲ هشدار نارنجی و زرد صادر کرد.
هشدار نارنجی صادر شد
سامانه اول: فعالیت سامانه بارشی
زمان شروع: پنج‌شنبه ۱۴۰۲/۱۱/۱۲
زمان پایان: جمعه ۱۴۰۲/۱۱/۱۳
نوع مخاطره: رگبار باران ورعدوبرق و وزش باد شدید
منطقه اثر:
پنج‌شنبه ۱۴۰۲/۱۱/۱۲: هرمزگان، جنوب شرق کرمان،
جمعه ۱۴۰۲/۱۱/۱۳: هرمزگان، جنوب شرق کرمان، نیمه جنوبی سیستان و بلوچستان
اثر مخاطره: آبگرفتگی معابر عمومی، بالا آمدن ناگهانی سطح آب رودخانه ها و مسیل‌ها، روان آب و سیلاب، وقوع صاعقه، وزش باد شدید،
توصیه: اجتناب از هرگونه تردد وتوقف در حاشیه و بستر رودخانه‌ها و مسیل‌ها، امتناع از هر گونه رفت و آمد غیر ضروری در سطح شهرها و روستاها، امتناع از هرگونه فعالیت‌های کوهنوردی، آمادگی سازمانهای امدادی و کمک رسان از جمله راهداری‌ها و شهرداری‌ها، پاکسازی دهانه‌پل ها و آبروها
سامانه دوم: فعالیت سامانه بارشی
زمان شروع: پنج‌شنبه ۱۴۰۲/۱۱/۱۲
زمان پایان: جمعه ۱۴۰۲/۱۱/۱۳
نوع مخاطره: بارش برف و باران، کاهش دما
منطقه اثر:
پنج‌شنبه ۱۴۰۲/۱۱/۱۲: کردستان، کرمانشاه، زنجان، قزوین، همدان، غرب مرکزی، لرستان، شمال ایلام، ارتفاعات شمال خوزستان، چهارمحال و بختیاری، ارتفاعات در البرز،
جمعه ۱۴۰۲/۱۱/۱۳: جنوب آذربایجان غربی، جنوب آذربایجان شرقی، زنجان، قزوین، البرز، تهران، شمال سمنان، کردستان، کرمانشاه، همدان، مرکزی، شمال شرق خوزستان، چهارمحال و بختیاری، کهگیلویه و بویراحمد، شمال غرب فارس، غرب اصفهان، خراسان شمالی، خراسان رضوی
اثر مخاطره: لغزندگی و آبگرفتگی معابر عمومی، کاهش دید ناشی از کولاک برف و مه آلودگی، کاهش دما و یخزدگی سطح جاده‌ها، انسداد مسیرها به ویژه راه‌های روستایی و کوهستانی، احتمال قطع برق روستایی
توصیه: امتناع از تردد های و مسافرت‌های غیر ضروری درون شهری و بین شهری، تجهیز خودروها به وسایل ایمنی و تجهیزات گرمایشی، آمادگی سازمان‌ها و نهادهای کمک رسان، آمادگی راهداری و شهرداری‌ها به منظور برف‌روبی، مدیریت ترافیک شهری و بین شهری
ورود ۲ سامانه بارشی به کشور در همین هفته | شروع برف و باران از امروز در این استان‌ها | سرد شدن هوا در بعضی مناطق
هشدار زرد را جدی بگیرید
سامانه اول: فعالیت سامانه بارشی
زمان شروع: سه‌شنبه ۱۴۰۲/۱۱/۱۰
زمان پایان: جمعه ۱۴۰۲/۱۱/۱۳
نوع مخاطره: بارش باران و برف و وزش باد و کاهش دما
منطقه اثر:
سه‌شنبه ۱۴۰۲/۱۱/۱۰: کهگیلویه و بویراحمد، چهارمحال و بختیاری، شرق لرستان، غرب اصفهان، جنوب مرکزی، نیمه شمالی زنجان، جنوب آذربایجان غربی، آذربایجان شرقی، اردبیل، گیلان، مازندران،
چهارشنبه ۱۴۰۲/۱۱/۱۱: جنوب آذربایجان غربی، شمال کردستان، گیلان، مازندران،
پنج‌شنبه ۱۴۰۲/۱۱/۱۲: جنوب آذربایجان غربی، جنوب آذربایجان شرقی، البرز، غرب تهران، مرکزی، غرب اصفهان، شمال و شرق خوزستان، ایلام، کهگیلویه و بویراحمد، غرب فارس،
جمعه ۱۴۰۲/۱۱/۱۳: آذربایجان شرقی، آذربایجان غربی، اردبیل، لرستان، ایلام، شمال و شرق خوزستان، گلستان، مازندران، گیلان
اثر مخاطره: احتمال آبگرفتگی معابر عمومی، مه آلودگی وزش باد و کولاک برف، کاهش دما و احتمال یخ زنی سطح جاده ها ، لغزندگی و کاهش دید در جاده های کوهستانی و گردنه ها،
توصیه: احتیاط و امتناع از هر گونه رفت و آمد در سطح شهرها و روستاها، احتیاط و اجتناب از مسافرت های بین شهری و تنظیم و تعمیر وسایل گرمایشی و ایمنی خودروها، امتناع از هرگونه فعالیتهای کوهنوردی، آمادگی سازمانهای امدادی و کمک رسان از جمله راهداریها و شهرداریها،
سامانه دوم: فعالیت سامانه بارشی
زمان شروع: پنج‌شنبه ۱۴۰۲/۱۱/۱۲
زمان پایان: جمعه ۱۴۰۲/۱۱/۱۳
نوع مخاطره: رگبارورعدوبرق و وزش باد شدید
منطقه اثر:
پنج‌شنبه ۱۴۰۲/۱۱/۱۲: جنوب شرق فارس، جنوب سیستان و بلوچستان،
جمعه ۱۴۰۲/۱۱/۱۳: جنوب شرق فارس، سیستان و بلوچستان، خراسان جنوبی
اثر مخاطره: احتمال شکل گیری روان آب و آبگرفتگی معبر عمومی، احتمال بالاآمدن ناگهانی سطح آب رودخانه ها و مسیلها، احتمال سیلاب، صاعقه ، وزش باد شدید
توصیه: احتیاط و امتناع از تردد و توقف در حاشیه رودخانه ها و مسیلها، اجتناب و احتیاط از رفت آمدهای غیر ضروری در سطح شهرها و روستاها، احتیاط و به همراه داشتن وسایل ایمنی در خودروها برای مسافرتهای بین شهری
سامانه سوم: افزایش شیب فشاری
زمان شروع: پنج‌شنبه ۱۴۰۲/۱۱/۱۲
زمان پایان: شنبه ۱۴۰۲/۱۱/۱۴
نوع مخاطره: وزش باد شدید
منطقه اثر:
پنج‌شنبه ۱۴۰۲/۱۱/۱۲: شمال فارس، غرب کرمان،
جمعه ۱۴۰۲/۱۱/۱۳: فارس، کرمان، یزد، شرق هرمزگان، سیستان و بلوچستان، خراسان جنوبی،
شنبه ۱۴۰۲/۱۱/۱۴: شرق هرمزگان، سیستان و بلوچستان، خراسان جنوبی
اثر مخاطره: وزش باد شدید و احتمال سقوط اجسام، احتمال سقوط و تخریب سازه های موقتی همچون گلخانه ها، احتمال شکستن درختان فرسوده
توصیه: احتیاط و امتناع از توقف و تردد در مجاورت ساختمانهای نیمه کاره، درختان فرسوده و سازه های موقتی، مستحکم سازی گلخانه ها و تابلوها،"
culture,"به گزارش همشهری آنلاین، رضامراد صحرایی وزیر آموزش و پرورش درباره استخدام معلم و نیروی انسانی در آموزش و پرورش اظهار کرد: در برنامه هفتم توسعه چندین تکلیف مرتبط با نیروی انسانی آمده که مهم‌ترین آنها تدوین سند جامع نیروی انسانی آموزش و پرورش است و تمام مسائل مربوط به جذب، نگهداشت، ارتقا و بازنشستگی نیروی انسانی در آموزش و پرورش را به عهده خواهد داشت تا هر معلمی که به هر طریقی از آموزش و پرورش خارج شود، یک معلم را به این چرخه جذب کنیم.
وی افزود: نقطه عطف مربوط به نیروی انسانی در برنامه هفتم مربوط به دانشگاه‌های فرهنگیان و شهید رجایی است که مطابق این قانون همه جذب‌های آموزش و پرورش صرفا از مسیر این ۲ دانشگاه خواهد بود که البته به آنها اجازه داده شده است با همکاری سایر دانشگاه‌های معتبر کشور بتوانند نیروی انسانی مورد احتیاج را تربیت کنند.
وزیر آموزش و پرورش عنوان کرد: از سال ۱۴۰۵ نیاز ما به نیروی انسانی منطقی‌تر خواهد شد. در این دولت پر چالش‌ترین شرایط نیروی انسانی را تجربه می‌کنیم. سال ۱۴۰۲ بیش از ۵۰ هزار مجوز استخدام جدید داشتیم که تا حد قابل قبولی محقق شد و برای سال ۱۴۰۳ نیز بیش از ۷۲ هزار مجوز استخدامی داریم و اینها علاوه بر فارغ‌التحصیلان دانشگاه فرهنگیان و شهید رجایی است‌که قریب به ۲۰ هزار نفر خواهند بود.
روز برگزاری آزمون استخدام ۷۲ هزار معلم اعلام شد | ۱۴۰۳ بیشترین استخدام تاریخ کشور را داریم | سختگیری در گزینش معلمان به دلیل فعالیت در فضای‌ مجازی
جزئیات استخدام‌های جدید در آموزش و پرورش برای سال آینده | ۶۰ درصد کل استخدام‌های دولت در این وزارتخانه انجام می شود
آزمون‌های استخدامی سال ۱۴۰۳ در ۳ زمان برنامه‌ریزی شده است
صحرایی با بیان اینکه آزمون‌های سال ۱۴۰۳ در سه زمان برنامه ریزی شده است، افزود: آزمون نخست برای جذب مربی پرورشی و مربی تربیت بدنی است که پس از یک دهه وقفه در حال برنامه ریزی برای اجرا در ۱۷ اسفند است. آزمون ابتدایی نیز برای جذب بیش از ۲۸ هزار آموزگار در ۱۸ اسفند و آزمون دبیری و هنرآموزی نیز در ۲۸ اردیبهشت ۱۴۰۳ برگزار می‌شود.
وی ادامه داد: امسال همه تلاش ما این است که نتایج آزمون‌ها در فاصله قابل قبولی از آغاز سال تحصیلی اعلام شود تا فرصت برگزاری یک دوره آموزشی فشرده برای پذیرفته شدگان هم فراهم آید.
علت کمبود معلم در مهرماه امسال
وزیر آموزش و پرورش درباره علت کمبود معلم در مهر امسال توضیح داده بود: ریشه این کمبود به ۳ بحث برمی‌گردد که نخستین آن دانشگاه فرهنگیان است.
وی افزود: این دانشگاه با هدف اینکه به اندازه خروجی آموزش و پرورش از این دانشگاه ورودی دریافت کنیم و نیاز معلم آموزش و پرورش را رفع کند، تاسیس شد، اما کسانی که اکنون ما را نقد می‌کنند، ظرفیت پذیرش ورودی این دانشگاه را به زیر 4 هزار نفر کاهش دادند.
صحرایی ادامه‌داد: این کم‌توجهی به دانشگاه فرهنگیان تا زمانی که رهبر معظم انقلاب به این دانشگاه آمدند و دانشگاه را نجات دادند، یک ناترازی ایجاد کرد که اکنون ۷۹ هزار معلم کم است، اما اگر همان سالیانه ۲۵ تا ۳۵ هزار دانشجو معلم می‌گرفتیم، اکنون ۲۰۰ تا ۲۵۰ هزار معلم از دانشگاه فرهنگیان داشتیم.
وزیر آموزش و پرورش اضافه‌کرد: نکته دوم هماهنگ شدن جذب و بازنشستگی معلم است، هر مقدار که از آموزش و پرورش خارج می‌شوند به همان اندازه هم باید وارد شوند. در ۳ سال از دولت گذشته جذب نیرو انجام نشد، اما بازنشستگی فراوانی داشتیم."
culture,"به گزارش همشهری‌آنلاین، بی‌خوابی در زنان، یک اختلال شایع است. مطالعات نشان می‌دهد که زنان در مقایسه با مردان بیشتر مستعد مشکلات مربوط به خواب هستند. این اختلال در اواسط ۳۰ تا ۴۰ سالگی بسیار زیاد است و با افزایش سن نیز بیشتر می‌شود.
گاهی بد خوابیدن‌ یا کم‌خوابی یا بی‌خوابی در حد اختلال نیست و با رعایت مواردی مثل عدم مصرف قهوه در ساعت نزدیک خواب، عدم پرخوری در آخر شب و کارهایی ساده از این دست برطرف می‌شود و فرد به خواب باکیفیت خود برمی‌گردد. اما اگر فرد به مدت ۳ ماه پیاپی، حداقل ۳ شب در طول هفته کیفیت خواب پایینی دارد، احتمالا دچار اختلالات خواب شده‌ است. اگر در طول شب نمی‌توانید بخوابید، اگر بعد از بیدار شدن در طول شب نمی‌توانید دوباره بخوابید، اگر وقتی از خواب بیدار می شوید احساس خستگی می‌کنید، یا خواب‌تان کوتاه‌کوتاه و مقطع است، احتمالا دچار اختلال خواب شده‌اید.
بیشتر بخوانید؛
اگر خواب راحت می‌خواهید این مواد غذایی را مصرف کنید
بهترین زمان برای خوابیدن | علت رایج بی‌خوابی و مشکلات خواب از نگاه طب سنتی
چرا صبح ها سخت از خواب بیدار می شوید؟
هر فرد بزرگسال در طول شب باید ۶ تا ۷ ساعت مداوم بخوابد یا اگر بیدار شد، فوری دوباره به خواب فروبرود، اما خیلی از زنان کمتر از ۶ ساعت می‌خوابند و خواب بسیار نامنظم و بریده‌بریده‌ای دارند. بی‌خوابی یا کم‌خوابی عوارض متعددی همراه خود دارد. این اختلال باعث می شود که زن در کوتاه‌مدت احساس تحریک‌پذیری، اضطراب یا خستگی کند و با گذشت زمان نیز این منجر به مشکلات جدی‌تری خواهد شد. مشکلاتی مانند:
افزایش خطر افتادن به ویژه در سالمندان،
دیابت و فشارخون بالا،
افزایش خطر تصادف در هنگام رانندگی،
چاقی و افزایش احتمال سکته مغزی،
افزایش خطر استرس، اضطراب و افسردگی
چه عواملی باعث بی‌خوابی خانم‌ها می‌شود؟
بی‌خوابی در بین زنان شایع‌تر از مردان است و عوامل متعددی دارد که برخی از عوامل کاملا زنانه هستند. عواملی که باعث بی‌خوابی آنها می شوند عبارتند از:
قاعدگی؛
قاعدگی، یکی از دلایل شایع بی‌خوابی در زنان است اما خیلی از خانم‌ها از آن بی‌خبرند. دلیل آن هم این است که تغییرات هورمونی متعددی در طول قاعدگی رخ می‌دهد. علاوه بر این، بیشتر زنان به دلیل ناراحتی روحی در دوره قاعدگی، چرخه خواب نامنظم را در طول چرخه قاعدگی تجربه می کنند.
اضطراب و افسردگی؛
اضطراب و افسردگی از عوامل اصلی بی‌خوابی شناخته می‌شوند. اضطراب می تواند به خواب رفتن شما را سخت کند. همچنین بر کیفیت خواب و الگوی خواب شما تأثیر می‌گذارد. افسردگی نیز کیفیت خواب را کاهش می‌دهد و اگر هردوی اینها کنترل و مدیریت نشوند، ممکن است فرد دچار اختلالات و مشکلات بیشتری شود.
عوارض دارویی؛
داروهای خاصی وجود دارند که می توانند مانع از خواب راحت شما شوند که در درازمدت ممکن است شما را مستعد بی‌خوابی کنند.
برخی بیماری‌ها؛
برخی بیماری‌ها و عارضه‌ها مثل دیابت یا فشارخون بالا می‌توانند به صورت مستقیم یا غیرمستقیم بر روی خواب زنان تأثیر بگذارند.
بارداری؛
بارداری یکی از عوامل بی خوابی در برخی از زنان به خصوص در سه ماهه سوم است.
پیش‌یائسگی و یائسگی؛
قبل از شروع دوران یائسگی و نیز دوره یائسگی از دیگر عوامل رایجی هستند که باعث بی خوابی در زنان می‌شوند و یکی از دلایل آن گرگرفتگی زنان در طول شب است. البته همه زنان یائسه این مشکل را ندارند یا مشکل‌ بی‌خوابی‌شان در کوتاه‌مدت برطرف می‌شود. اما اگر بی‌خوابی در فعالیت‌های روزانه فرد اختلال ایجاد می‌کند، لازم است با یک متخصص مشورت کند.
مصرف وعده غذایی سنگین قبل از خواب
مصرف غذای سنگین به معده فشار می‌آورد و همین می‌تواند دلیل بی‌خوابی‌های شما باشد. یک میان‌وعده سبک قبل از خواب خوب است، اما خوردن بیش‌ازحد ممکن است سبب شود که شما در حین دراز کشیدن از نظر فیزیکی احساس ناراحتی کنید و نتوانید بخوابید.
مصرف نوشیدنی‌های حاوی کافئین؛
مصرف مقدار بالایی از کافئین قبل از خواب می‌تواند باعث بی‌خوابی و کاهش کیفیت خواب شود. کافئین می‌تواند باعث افزایش تنش و اضطراب شود و در نتیجه شما بی‌خوابی را تجربه کنید. قهوه ازجمله نوشیدنی‌های کافئین‌دار است که نوشیدن بی‌موقع و بی‌وقتِ آن منجر به تپش قلب، اضطراب و بی خوابی می‌شود.
درمان بی‌خوابی در زنان
بی‌خوابی شبانه، یکی از آزاردهنده‌ترین تجربه‌ها است که هر شخصی را می‌تواند درگیر خود کند. این بی‌خوابی اگر مورد بی‌توجهی قرار گیرد، ممکن است حاد شود. پس از هر راه ممکن و عاقلانه‌ای باید آن را درمان کنیم.
برای درمان بی‌خوابی باید کمی مطالعه خود را نیز بیشتر کنیم. مثلا در این حد بدانیم که در ساعت نزدیک به خواب شبانه نوشیدنی‌های کافئین‌دار مثل قهوه مصرف نکنیم، غذاهای سنگین و چرب نخوریم، نوشابه نخوریم، الکل ننوشیم، شکلات نخوریم، ورزش سنگین نکنیم، زمانی که در تخت خود دراز کشیده‌ایم گوشی موبایل را طولانی‌مدت در دست نگیریم و غرق در خواندن اخبار مضر نشویم.
متخصصان می‌گویند اصلاح شیوه زندگی، استفاده از تکنیک‌های روانشناسی و گاهی نیز دارودرمانی می‌تواند اختلال خواب به خصوص در دوره جوانی را برطرف کند."
culture,"به گزارش همشهری آنلاین، اسفند سال گذشته وقوع جنایتی هولناک در منطقه چاپشلو از توابع استان خراسان رضوی، نیروهای انتظامی را به کنکاش های تخصصی واداشت. بررسی های پلیس در مرکز درمانی بیانگر آن بود که جوانی به نام «ایوب» بر اثر اصابت تیغه چاقو به قفسه سینه به قتل رسیده است. طولی نکشید که «احمد-م» (متهم به قتل)در منزل یکی از نزدیکانش در شهرستان درگز دستگیر و به مراجع قضایی معرفی شد.
درپی اعتراف صریح متهم ۲۶ ساله به قتل جوانی که مدعی بود با یکدیگر دوست صمیمی بوده اند، کیفرخواست این پرونده جنایی پس از انجام تحقیقات تکمیلی صادر شد و با توجه به اهمیت این جنایت تکان‌دهنده، پرونده مذکور روی میز قضات شعبه ششم دادگاه کیفری یک خراسان رضوی قرار گرفت. این گونه بود که جلسات محاکمه به ریاست قاضی هادی دنیا دیده و مستشاری قاضی غلامرضا مصطفوی در مشهد آغاز شد و متهمان درحالی پای میز محاکمه نشستند که قضات دادگاه به سطر به سطر این پرونده جنایی، اشراف قضایی داشتند.
همزمان با تقاضای صدور حکم قصاص نفس از سوی اولیای دم، متهم به قتل مقابل قضات با تجربه دادگاه ایستاد و درحالی که دیگر همه مسیرهای انکار و داستان سرایی را بسته می دید،با ابراز پشیمانی از وسوسه های شیطانی که زندگی اش را به نابودی کشانده بود، به قضات دادگاه گفت: من با «ایوب»(مقتول) دوست صمیمی بودیم. شب قبل از حادثه، همسر او به من پیام داد که فردا نزد من می آید. آن روز من در بیابان بودم که ساعت حدود ۷ و ۳۰ دقیقه یک خودرو از فاصله‌ای دور عبور کرد. «س» بلافاصله رو به من کرد و گفت راننده این خودرو ی عبوری الان میرود و ماجرا را برای شوهرم بازگو می‌کند. و سپس در حالی که اشک می ریخت، ادامه داد حالا من خودم می‌روم وموضوع را به شوهرم می‌گویم. او هم می‌آید و تو را می کشد. دراین شرایط به «س» گفتم پس اگر می‌خواهی ماجرای این ارتباط را به شوهرت بگویی لااقل حقیقت را بگو، همه چیز را بگو!
متهم ادامه داد: وقتی «س» از آنجا رفت من هم چاقویی را که همیشه همراهم بود، بیرون آوردم چراکه تصمیم گرفته بودم خودم را بکشم. در همین افکار غوطه‌ور بودم که «ایوب» با من تماس گرفت و با خشم و فحاشی گفت تو را می‌کشم. به او گفتم لازم نیست مرا بکشی من خودم خودکشی می‌کنم. با این جمله طناب را برداشتم تا به کنار روستا بروم و آنجا خودم را دار بزنم ولی در همین زمان مادرم زنگ زد و با گریه مرا منصرف کرد. بعد از این ماجرا به خانه رفتم و دراز کشیدم. هنوز مادرم گریه می کرد که ناگهان «ایوب» با چاقویی که در دست داشت، از راه رسید. گفتم اجازه بده پیام‌های همسرت را نشان بدهم ولی او خشمگین و عصبانی بود. طولی نکشید که با هم درگیر شدیم و در میان همین کشمکش‌ها هر دو نفر روی زمین افتادیم. چاقوی او از دستش رها شد و مادرم آن را به گوشه دیگری پرت کرد. وقتی بلند شدیم و مقابل هم قرار گرفتیم ناگهان تیغه چاقوی من به قفسه سینه‌اش فرو رفت. چاقو را بیرون کشیدم و در حالی که مادرم همچنان اشک می‌ریخت سعی کردم با قرار دادن دستمال روی محل جراحت از خونریزی جلوگیری کنم که دیگر اطرافیان هم آمدند و خودم نیز نفهمیدم که چه کار کردم.
وی در پاسخ به سوال قاضی دنیادیده (رئیس دادگاه) که پرسید آیا زمانی که شما چاقو را به قفسه سینه «ایوب» زدید، دست او هم هنوز چاقو بود، پاسخ داد:آن لحظه مرحوم چاقویی نداشت اما طوری به من چسبید که نمی‌دانم چگونه چاقو خورد.
در حالی که وکیل مدافع متهم تلاش می کرد اقدام وی را در قالب دفاع مشروع مطرح کند، قضات با تجربه دادگاه با استدلال‌های قانونی و محکمه پسند، این دفاعیات را رد کردند چراکه قضات دادگاه معتقد بودند در لحظه‌ای که متهم ضربه چاقو را بر پیکر «ایوب» (مقتول) وارد کرده است، او چاقویی در دست نداشت و آنها زمانی که ایستاده مقابل یکدیگر قرار گرفته‌اند فقط متهم چاقو را در دست می‌فشرد.
با پایان جلسات دادگاه، قضات شعبه ششم دادگاه کیفری یک خراسان رضوی به شور نشستند و در نهایت با رای قاطع، حکم به قصاص نفس و تحمل ۹۹ ضربه شلاق دادند و «س» را نیز به اتهام ارتباط نامشروع به تحمل ۹۹ ضربه شلاق تعزیری محکوم کردند.
اما رای مذکور با اعتراض وکلای مدافع به دیوان عالی کشور ارسال شد تا به جنجال دفاع مشروع تاکید شود ولی قضات سپیدموی شعبه ۴۹ دیوان عالی کشور قضات قاصدی (رئیس) و شهبازی (مستشار) پس از بررسی دقیق پرونده، استدلال های قاطع شعبه ششم دادگاه کیفری یک خراسان رضوی را پذیرفتند و حکم قصاص نفس به همراه ۹۹ضربه شلاق تعزیری را در حالی تایید کردند که بررسی‌های روابط خارج از عرف متهمان حکایت از آن داشت که حدود ۲۰ هزار تماس و پیامک تلفنی بین آنها رد و بدل شده است. بدین ترتیب متهم این جنایت سیاه در یک قدمی چوبه دار قرار گرفت و در انتظار اجرای حکم است."
culture,"به گزارش همشهری آنلاین، نخستین فراخوان جذب نخبگان و استعدادهای‌برتر در شرکت‌های دانش‌بنیان و خصوصی آغاز شد.
متقاضیان واجد شرایط استفاده از این تسهیلات می‌توانند تا تاریخ ۱۴۰۲/۱۱/۲۲ جهت تشکیل و یا تکمیل پرونده و ثبت درخواست به سامانه ثبت‌نام مراجعه و اطلاعات خود را در این سامانه بارگذاری کنند.
بنیاد ملی نخبگان در راستای بهره‌مندی بخش خصوصی از ظرفیت نخبگان از طریق جذب و نگهداری سرمایه انسانی استعدادبرتر و نخبه، اقدام به برگزاری نخستین فراخوان جذب استعدادهای‌برتر و نخبگان در بخش خصوصی کرده است.
راهبردهای اصلی بنیاد در اجرای این فراخوان، شناسایی و توانمندسازی استعدادهای برتر در مقاطع مختلف و جذب آن‌ها در نهادهای فناورانه کشور است."
culture,"به گزارش همشهری آنلاین، امیرحسین بهجتی رئیس حوزه قضایی فهرج از توابع استان کرمان با اشاره به اینکه وجود سلاح‌های غیرمجاز در منطقه تهدیدی برای امنیت شهروندان و جان انسان‌هاست، گفت: ۲ پسر بچه ۹ ساله در روستای‌ الله‌آباد از توابع شهرستان فهرج با یک قبضه سلاح کلت کمری مسلح که در منزل در دسترس آنها بوده، سرگرم بازی و شوخی بودند که یکی از پسرها اسلحه را به طرف دوست هم‌سن خود نشانه رفته و شلیک کرده است.
دستگیری نامادری سنگدل در مرگ دختر ۹ ساله | آثار بی‌شمار شکستگی و جراحات در بدن کودک
شکنجه هولناک کودک ۲ ساله به دست مادرش | زیر آب داغ بدنش تاول زد ؛ با کیسه حمام...
وی ادامه داد: متأسفانه در این تیراندازی کودک ۹ ساله مورد اصابت گلوله قرار گرفت و با اینکه بلافاصله به بیمارستان شهرستان همجوار (ریگان) اعزام شد اما در اثر اصابت گلوله به سر و صورت و به دلیل شدت جراحات و خونریزی، جان خود را از دست داد. در این رابطه پرونده قضایی تشکیل شده و موضوع در حال بررسی است و تحقیقات تکمیلی نیز از سوی دستگاه قضایی و پلیس همچنان ادامه دارد.
این مقام قضایی در پایان هشدار داد: نگهداری سلاح غیرمجاز جرم محسوب می‌شود و متأسفانه بی‌احتیاطی پدر خانواده و در دسترس قرار دادن اسلحه غیرمجاز منتهی به این حادثه دلخراش و غیرقابل جبران شده است."
culture,"به گزارش همشهری آنلاین، سردار احمدعلی گودرزی فرمانده مرزبانی فراجا گفت: یک نفر از اعضای گروهک تروریستی انصار الفرقان در درگیری مسلحانه مرزبانان استان سیستان و بلوچستان با این گروهک تروریستی در منطقه مرزی کستک جکیگور به هلاکت رسید.
۶ مامور پلیس شهید و مجروح شدند + جزئیات
انهدام یک گروهک تروریستی در سیستان و بلوچستان | کشف جلیقه انتحاری و نارنجک از تروریست‌ها
وی افزود: فرد به هلاکت رسیده از اعضای ائتلاف ترکیبی از گروه‌های تروریستی شرق کشور بوده و در اقدام تروریستی بمپور در سال گذشته شرکت داشته که روز گذشته گروهک انصار الفرقان طی بیانیه‌ای هلاکت این فرد را اعلام کرد.
فرمانده مرزبانی فراجا تأکید کرد: مرزبانان جان برکف انتظامی با هوشیاری و اقتدار از مرزهای ایران اسلامی حراست و پاسداری می کنند و اجازه نخواهند داد دشمنان و معاندان کور دل به حریم مرزهای کشور تعرض کنند."
culture,"به گزارش همشهری آنلاین، نتایج نهایی شرکت کنندگان در مراحل بررسی مدارک و مستندات خوداظهاری و ارزیابی تکمیلی مرحله تکمیل ظرفیت آزمون استخدامی وزارت آموزش و پرورش رشته‌های شغلی دبیری و هنرآموز سال ۱۴۰۲، منتشر شد.
نتایج نهایی تکمیل ظرفیت آزمون مذکور از طریق درگاه اطلاع رسانی سازمان سنجش آموزش کشور به نشانی: www. sanjesh. org قابل مشاهده است.
متقاضیان ضمن مراجعه به درگاه مذکور، چنانچه در ردیف قبولین نهایی آزمون قرار گرفته‌اند به منظور طی سایر مراحل استخدام (گواهی‌عدم سوءپیشینه، آزمایشات و معاینات پزشکی، تشکیل پرونده استخدامی و آمادگی جهت شرکت در دوره‌های مهارت آموزی) به شرح ذیل اقدام کنند:
۱- داوطلبانی که در ردیف قبولین نهایی در این مرحله از آزمون قرار نگرفتهاند به دلیل‌عدم تأیید گزینش، انصراف، غیبت‌عدم تأیید پزشکی، عدم کسب حدنصاب‌های لازم در آزمون مذکور بوده و در صورت نیاز به پیگیری نسبت به‌عدم قبولی خود در آموزش و پرورش می‌توانند بعد از ۷۲ ساعت از اعلام نتایج از سوی سازمان سنجش آموزش کشور به اداره کل آموزش و پرورش استان ارزیابی شده خود مراجعه کنند.
۲- درخصوص داوطلبانی که صلاحیتهای عمومی (گزینش) آنان مورد تایید قرار نگرفته و در ستون وضعیت قبولی کارنامه اعلام نتایج نهایی با کد ۱۹ مشخص شده، ضروری است از تاریخ ۲۳ بهمن ۱۴۰۲ تا ۲۳ فروردین ۱۴۰۳ ضمن مراجعه حضوری به هسته گزینش استان محل ارزیابی شده خود، نسبت به ارائه درخواست کتبی تجدیدنظر اقدام کرده و مراحل بررسی پرونده خود در فرایند تجدید نظر را از هسته مزبور پیگیری کنند.
بدیهی است‌عدم ارائه درخواست تجدید نظر در مهلت زمانی مذکور به منزله انصراف تلقی شده و به مراجعات و درخواستهای پس از تاریخ ۲۳ فروردین ۱۴۰۳ ترتیب اثر داده نخواهد شد.
همچنین هسته‌های گزینش از پذیرش اعتراضات داوطلبان قبل از تاریخ ۲۳ بهمن ۱۴۰۲ معذور هستند.
۳- مطابق بند (د) بخش ششم صفحه (۲۹) دفترچه آزمون مزبور، اعلام نتایج نهایی آزمون براساس مجموع نمره کل نهایی داوطلبان معرفی شده واجد شرایط با وزن شصت (۶۰) درصد آزمون کتبی و چهل (۴۰) درصد ارزیابی تکمیلی و با در نظر گرفتن سهمیه‌های قانونی به تعداد یک برابر ظرفیت به شرط کسب حدنصاب‌های مقرر در مفاد دفترچه ازمون مزبور پذیرش صورت گرفته است."
culture,"به گزارش همشهری آنلاین، علیرضا فخاری در نشست بررسی مشکلات آب و مدیریت جامع حوضه آبخیز در استان تهران که با حضور مدیران کل و رؤسای دستگاه های اجرایی مربوطه در استانداری تهران برگزار شد، با اشاره به اینکه یکی از چالش‌های جدی استان، حوزه آب و کاهش میزان نزولات آسمانی و به تبع آن کمبود مقدار ذخایر این ماده حیاتی و گرانبها در پشت سدها است، اظهار کرد: در حوزه آب باید اعلام کنیم که با چالش جدی مواجه هستیم.
وی با بیان اینکه موضوع مهم در خصوص تأمین آب، مجموعه اقداماتی است که توسط مدیران و مسؤولان صورت می پذیرد گفت: برخی به تأمین آب از طریق چاه های شهرداری تهران اشاره می کنند اما باید به این مسئله توجه داشته باشیم که تنش آب برای کل کشور است و با توجه به نوع سازه‌های پایتخت این امکان وجود دارد که تهران توان تحمل این تنش را نداشته باشد.
استاندار تهران با تاکید بر اینکه تأمین آب تهران باید در اولویت برنامه ریزی ها قرار بگیرد و در این راستا آبفا ملزم به ارائه برنامه است، افزود: مصرف آب در پایتخت ثانیه‌ای ۵۵ هزار لیتر است و این موضوع مهم در برنامه ریزی ها باید حتماً مد نظر قرار داشته باشد و نباید به امید شهرداری باشیم.
وی با اشاره به اینکه مسئولان شهر و استان تهران باید بدانند در آینده نزدیک و در زمان وقوع بحران چه وضعیتی در حوزه تأمین آب خواهیم داشت، عنوان کرد: اگر برنامه داشته باشیم، به این جمع بندی می رسیم که در تابستان چگونه باید رفتار کنیم و همه این برنامه ریزی ها باید در مدت زمان کوتاه انجام شود و برای مواقع تنش آبی و نیمه بحران کاربرد داشته باشند.
فخاری با انتقاد از این موضوع که نباید کمبود آب را از مردم مخفی نگه داشت، بیان کرد: مردم باید بدانند که با کمبود آب روبرو هستیم و این وظیفه همه مسؤولان است که این موضوع را به درستی و دقیق تبیین کنند.
استاندار تهران با اشاره به اینکه ما خدمتگزاران مردم هستیم، گفت: اگر مردم به نحوه مدیریت ما مسؤولان ایراد بگیرند بهتر از آن است که در تابستان با عدم تأمین آب مواجه شوند در صورتی که ما می توانستیم این کمبودها را بازگو کنیم و راه‌های صرفه جویی را به آنان آموزش دهیم، لذا از همه شما مدیران و مسؤولان می‌خواهم مردم را در جریان موضوع آب قرار دهید و آنان را نسبت به برخی رفتارهای غلط در حوزه استفاده از آب آگاه کنید و بدانید محافظه کاری در این زمینه جایز نیست.
وی اظهار کرد: در حوزه مدیریت مصرف آب باید وارد عمل شویم و از آموزش شروع و صرفه جویی و الگوی صحیح مصرف را از مردم درخواست کنیم.
فخاری در خصوص استخرهای خصوصی بیان کرد: باید این اماکن شناسایی شوند و برای آنها اخطار صادر شود و در صورت تکرار برخورد و قطعی انشعاب انجام بگیرد تا بتوانیم آب را پس انداز کنیم، چرا که ما در شرایطی هستیم که الان می‌توانیم مصارف را مدیریت کنیم که در تابستان دچار مشکل نشویم.
استاندار تهران با بیان اینکه ۹۰ درصد از حجم آب مصرفی کشور برای بخش کشاورزی استفاده می‌شود بر ضرورت تغییر الگوی کشت نیز تاکید کرد و گفت: باید به این درک برسیم که در زمان تنش آبی چه محصولاتی را زیر بار کشت نبریم که آب مصرفی آن زیاد است.
بر اساس گزارش روابط عمومی استانداری تهران، وی بیان کرد: برای سال زراعی جدید باید سیاست‌هایی را تدوین کنیم که طبق آن بدانیم چه میزان آب برای صنعت، چه میزان برای کشاورزی و چه میزان برای خدمات و شرب نیاز داریم و بر اساس این موارد برنامه ریزی داشته باشیم و تأمین آب شرب را در اولویت همه این موارد قرار دهیم."
culture,"به گزارش همشهری آنلاین، ۴۰ بیمار بخش کودکان مبتلا به سرطان بیمارستان شهید بقایی ۲ اهواز به همراه خانواده هایشان در مراسم روز جهانی سرطان حضور داشتند. اجرای موسیقی و شعرخوانی، سرگرمی و بازی‌های شاد، برگزاری مراسم جشن تولد یک کودک مبتلا به سرطان در کشتی با هماهنگی اداره کل بندر و کشتیرانی خرمشهر از جمله برنامه‌های این جشن بود. در پایان‌ این مراسم کودکی مبتلا به سرطان به آرزویش رسید و حکم اهدا لوح فرمانده افتخاری ناوشکن دنا نیروی دریایی ارتش جمهوری اسلامی ایران توسط امیر دریادار شهرام ایرانی فرمانده نیروی دریایی ارتش به همراه لباس نیروی دریایی به فرزند ایران آزاد در خرمشهر اهدا شد.
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر
جشن روزجهانی سرطان برای فرشته های زمینی در آبادان و خرمشهر"
culture,"به گزارش همشهری آنلاین، جاستین مون ۳۲ ساله، سر پدر ۶۸ ساله خود (مایکل) را در لویت‌تاون واقع در پنسیلوانیای آمریکا از تنش جدا کرد و سپس در حالی که سر پدرش را در دست داشت، ویدیویی در یوتیوب منتشر کرد که در جریان آن از مقام‌های ایالتی و جو بایدن رئیس‌جمهوری ایالات متحده انتقاد کرد.
این ویدیوی ۱۴ دقیقه‌ای، پیش از حذف، ۶ ساعت روی شبکه اجتماعی یوتیوب باقی ماند و حاوی انتقادهایی علیه «جامعه دگرباشان جنسی»، «جنبش زندگی سیاهان مهم است» و «چپ‌های افراطی» بود.
پلیس محلی اعلام کرد که پس از کشف جسد بدون سر مایکل مون، جستجو برای بازداشت جاستین را آغاز کرد و در نهایت او را که با خودروی پدرش از محل گریخته بود، شناسایی و بازداشت کرد.
منبع: یورو نیوز"
culture,"روایت اول
در خانه نشسته‌اید که ناگهان گوشی‌تان آلارم می‌دهد. این یعنی پیامکی به گوشی ارسال شده است. آن را باز می‌کنید و در کمال تعجب با پیامک واریز روبه‌رو می‌شوید. حالا ممکن است رقمش متفاوت و از یک تا مثلا 10 میلیون تومان باشد. برای لحظه‌ای خوشحال می‌شوید. اصلا مگر کسی هست که از پیامک واریز وجه خوشحال نشود. با خودتان فکر می‌کنید که این مبلغ از کجا واریز شده و هزار احتمال از ذهن‌تان می‌گذرد تا اینکه گوشی‌تان زنگ می‌خورد. فردی از پشت تلفن با لحنی مضطرب و نگران به شما می‌گوید:« آقا ببخشید. پدرم در بیمارستان است و می‌خواهم او را مرخص کنم و قرار بود برادرم از شهرستان به حسابم پول بریزد اما اشتباهی پول را به کارت شما ریخته است. با کلی زحمت توانستم شماره تلفن شما را از بانک بگیرم و خواهش می‌کنم مبلغی که اشتباهی به حسابتان واریز شده را به این حساب واریز کنید تا بتوانم هر چه زودتر پدرم را مرخص کنم.»
فرد تماس گیرنده التماس می‌کند که تا دیر نشده، مبلغ مورد نظر را به شماره حسابی که گفته واریز کنید و شما که دلتان به رحم آمده و نمی‌خواهید یک بیمار در بیمارستان معطل شما شود، فوری دست به کار می‌شوید و مبلغی را که همین چند دقیقه پیش به حسابتان واریز شده بود را به حسابی که فرد ناشناس گفته بود، واریز می‌کنید. حالا خیابان راحت می‌شود که مشکل آن بنده خدا را حل کرده‌اید اما چند روز بعد، ماموران پلیس به سراغتان می‌آیند و شما به جرم کلاهبرداری اینترنتی بازداشت می‌شوید. حالا می‌پرسید چرا؟
پشت‌پرده
برای پاسخ این سئوال به چند ساعت قبل از واریز پول به حسابتان برمی‌گردیم. فرد کلاهبرداری در یکی از سایت‌های خرید و فروش اینترنتی آگهی ماشین، گوشی موبایل، موتور یا ... منتشر کرده است. مبلغی که او در این آگهی درج کرده، پایین تر از قیمت بازار و کاملا وسوسه کننده است. یک نفر که آگهی را دیده و برای خرید وسوسه شده، با کلاهبردار تماس می‌گیرد. کلاهبردار با گفتن این جمله اگر می‌خواهید این کالا را به شما بفروشم، بیعانه واریز کنید، شماره کارت بانکی شما را می‌دهد. (البته او قبل از این کار اطلاعات بانکی شما و شماره تلفن‌تان را با شگردهایی که کلاهبرداران دارند، به دست آورده است.) حالا فردی که خریدار است، مبلغ بیعانه را به کارت شما واریز می‌کند و کلاهبردار دیگر تلفن او را جواب نمی‌دهد. او در عوض راهی طلافروشی، صرافی یا فروشگاه‌های دیگر می‌شود و اقدام به خرید می‌کند و شماره کارت فروشنده را می‌گیرد. بعد به شما زنگ می‌زد و با گفتن این جمله که برادرش اشتباهی پول را به حساب شما ریخته و قصد دارد پدرش را از بیمارستان مرخص کند، از شما می‌خواهد پولی که به حسابتان واریز شده را برگردانید. او شماره کارت طلافروش، صراف یا صاحب مغازه را به شما می‌دهد و شما هم این مبلغ را به تصور اینکه که مشکل یک فرد گرفتار را حل می‌کنید، واریز می‌کنید و کلاهبردار به راحتی طلا، ارز یا کالایی را که از مغازه خریده می‌گیرد و ناپدید می‌شد. این در حالی است که فرد خریداری که هنگام خرید اینترنتی کلاه سرش رفته و مبلغ بیعانه را به حساب شما واریز کرده با مراجعه به پلیس اقدام به شکایت می‌کند و وقتی معلوم می‌شود که این پول به حساب شما واریز شده، ابتدا حسابتان مسدود و بعد به عنوان کلاهبردار به اداره پلیس منتقل می‌شوید و باید ثابت کنید که خودتان هم فریب یک کلاهبردار را خورده‌اید.
روایت دوم
سیم کارتتان را گم کرده‌اید. حتی نمی‌دانید آن را کجا گذاشته‌اید و اصلا برایتان مهم نیست که چه اتفاقی برایش رخ داده است. چون سیم‌کارت‌های دیگری دارید که کارتان را راه می‌اندازد و چون پول چندانی هم بابت خرید سیم‌کارت گمشده پرداخت نکرده‌اید، به دنبال مسدود کردن و ابطال آن هم نمی‌روید.
مدتی از این ماجرا گذشته و سرگرم کارهای روزانه خود هستید که موبایلتان زنگ می‌خورد. پشت خط فردی است که می‌گوید مامور پلیس فتا است و از شما می‌خواهد که صبح فردا خودتان را به اداره پلیس معرفی کنید. حتی شاید ماموران با در دست داشتن حکم بازداشت شما سراغتان بیایند و آنوقت فقط می‌پرسید:« مگر من چه جرم مرتکب شده‌ام؟»
پشت پرده
همه کلاهبرداران اینترنتی به دنبال سیم‌کارت‌هایی می‌گردند که بتوانند با آن نقشه‌های مجرمانه‌شان را پیش ببرند. به خاطر داشته باشید که آنها برای اینکه ردی از خودشان باقی نگذارند به دنبال سیم‌کارت‌ دیگران هستند. حالا ممکن است این سیم‌کارت‌ها را از معتادان بخرند، آنها را سرقت کنند یا اینکه در جایی پیدا کنند. آنها با استفاده از این سیم‌کارت‌ها با طعمه‌هایشان تماس می‌گیرند، آنها را فریب می‌دهند و حساب بانکی‌شان را خالی می‌کنند. طعمه‌ها نیز وقتی متوجه کلاهبرداری می‌شوند، راهی اداره پلیس شده و شکایت می‌کنند. ماموران برای دستگیری کلاهبردار وارد عمل می‌شوند و اولین کارشان بررسی سیم‌کارتی است که آنها برای کلاهبرداری استفاده کرده‌اند و به این ترتیب سیم‌کارتی که مدتی قبل گم کرده بودید یا از شما سرقت شده بود و اصلا به آن هم فکر نکرده بودید، اینگونه می‌تواند برایتان دردسرساز و باعث شود که به جرم کلاهبرداری دستگیر شوید. پس همین الان گوشی‌تان را بردارید، ابتدا مطمئن شوید که چند سیم کارت به نام شما فعال است و اگر از سرنوشت هر کدام از آنها خبر ندارید، دست به کار شوید و نسبت به ابطال و سوزاندن سیم کارت اقدام کنید.
روایت سوم
یکی از دوستان قدیمی‌تان که سال‌هاست او را ندیده‌اید به سراغتان آمده است. می‌گوید کارش تجارت است و برای اینکه مالیات زیادی پرداخت نکند، به دنبال کارت‌های بانکی مختلف است. او ادعا می‌کند که کارت‌های بانکی را اجاره می‌کند و هر ماه پول خوبی بابت آن می‌دهد. کمی که فکر می‌کنید، می‌بینید یک کارت بانکی دارید که همیشه موجودی‌اش صفر است و اصلا نیازی به آن ندارید. با خودتان می‌گویید:«چه بهتر که بتوانم با آن پول در بیاورم» و کارت را به همراه رمزش به دوست قدیمی‌تان می‌دهید و منتظر می‌مانید تا سر ماه برسد و پول کرایه کارت‌تان را دریافت کنید. اما بعد از مدتی، پلیس سراغتان می‌آید و به جرم کلاهبرداری دستگیر می‌شوید. اما ماجرا چیست؟
پشت‌پرده
کلاهبرداری‌های اینترنتی مراحل مختلفی دارد که یکی از مهم‌ترین مراحل آن پولشویی است. کلاهبرداران و مخصوصا گردانندگان سایت‌های قمار، برای اینکه بتوانند پولی را که از طعمه‌هایشان به جیب‌ زده‌اند، به راحتی از حساب‌های بانکی خارج کنند و ردی از خودشان به جا نگذارند، همیشه به دنبال کارت‌های بانکی متعلق به افراد دیگر می‌گردند. اینطوری می‌توانند بدون اینکه از اسم و حساب بانکی خودشان استفاده کنند، پول‌های کلاهبرداری شده را از بانک خارج و خرج کنند. به همین دلیل برای به دست آوردن این کارت‌ها دست به هر کاری می‌زنند. از فریب معتادان گرفته و دادن پول به آنها در ازای گرفتن کارت بانکی‌شان تا رفتن سراغ دوستان قدیمی‌شان و فریب آنها و گرفتن کارت‌بانکی. آنهم با ادعای تجارت. پس مطمئن باشید که اگر فردی سراغتان آمد و خواست کارت بانکی‌تان را به همراه رمزش بخرد یا اجاره کند، قصدی جز کلاهبرداری ندارد و در صورت دادن کارت به او، شریک جرم وی خواهید شد."
culture,"همشهری آنلاین – مریم سرخوش: سعید کریمی، معاون درمان وزارت بهداشت با اشاره به آمارهای بالای حوادث ترافیکی در کشور گفت: سالانه ۸۷۰ هزار مصدوم ناشی از حوادث ترافیکی در کشور رخ می‌دهد. البته این آمارها از سوی پلیس حدود ۳۰۰ هزار نفر اعلام می‌شود و این کم‌شماری از سوی آنها بنا به دلایلی صورت می‌گیرد.
وی افزود: پلیس کسانی را مصدوم ترافیکی در نظر می‌گیرند که علائم مصدومیت یا مراجعه به مراکز درمانی یا کروکی تصادف دارند. در حالی که برخی افراد بعد از تصادف ظاهر سالم دارند اما دچار خونریزی داخلی شده‌اند و چند ساعت بعد علائم آنها بروز می‌کند. در برخی تصادف‌ها هم هیچ شاکی وجود ندارد. به عنوان مثال یک موتورسوار زمین خورده و به صورت شخصی به مراکز درمانی مراجعه می‌کند.
کریمی درباره فوتی‌ها ناشی از این حوادث ترافیکی هم بیان کرد: از ۸۷۰ هزار مصدوم ترافیکی سالانه ۲۰ هزار نفر جان خودشان را از دست می‌دهند. از این ۲۰ هزار نفر نیمی در صحنه فوت می‌کنند و این نشان‌دهنده شدت حادثه است. از ۱۰ هزار نفر باقیمانده هم ۶ تا ۷ درصد در مسیر فوت می‌کنند و که همان شدت حادثه را نشان می‌دهد. ۴۲ تا ۴۳ درصد از این ۱۰ هزار نفر هم در بیمارستان فوت می‌کنند.
به گفته معاون وزیر بهداشت، مطالعه روی کسانی که در بیمارستان جان خود را از دست می‌دهند نشان می‌دهد که یک سوم آنها در همان بدو ورود عملیات احیا برایشان انجام شده است که نشان می‌دهد بیمار در حالی به بیمارستان رسیده که جان خودش را از دست داده است.
این مسئول تاکید کرد: درباره مصدومانی که به بیمارستان می‌رسند -به جز کسانی که عملیات احیا برای آنها انجام می‌شود- حدود ۸ هزار نفر در بیمارستان فوت می‌کنند و به معنای آن است تنها یک درصد از ۸۷۰ هزار مصدوم ترافیکی در بیمارستان جان خود را از دست می‌دهد و ۹۹ درصد درمان می‌شوند.
کریمی در پاسخ به این سوال که آیا دیر رسیدن اورژانس به صحنه حادثه منجر به افزایش مرگ‌ها نیست، بیان کرد: آمارهای اورژانس برای رسیدن به صحنه حادثه مطابق با آمارهای جهانی است.
بیشتر بخوانید
تصادف در ۴۴۸ نقطه تهران بیشتر است
ر سال ۶۰ هزار نفر به دلیل تصادف جاده‌ای معلول می‌شوند
مهم‌ترین دلیل مرگ افراد زیر ۴۰ سال
اینجا خطرناک ترین میدان تهران است
معاون بهداشت وزارت بهداشت به انجام یک پژوهش و یک نتیجه مهم اشاره کرد و گفت: این کار پژوهشی بر اساس شاخص GAP که شدت حادثه را نشان می‌دهد در ۵ قطب کشور انجام شد. با بررسی بیمارانی که شدت حادثه در آنها در سه سطح خفیف، متوسط و شدید تقسیم می‌شد، نتیجه نهایی نشان داد که مهم‌ترین عامل در زنده‌ماندن یا زنده نماندن مصدومان شدت حادثه است.
او با بیان این که ما همیشه اولویت پیشگیری به درمان را مطرح می‌کنیم، تاکید کرد: سوال مهم اینجاست که چرا ما این میزان مصدوم ترافیکی داریم؟ ما نباید اجازه دهیم که نزدیک به ۹۰۰ هزار نفر به دلیل حوادث ترافیکی در کشور مصدوم شوند. این مساله به فرهنگ ترافیک هم مرتبط است و مصداق آن هم کشورهای اطراف هستند که وضعیت آماری‌شان از ما بدتر است. در ایران شاخص مرگ حوادث ترافیکی به ازای هر ۱۰۰ هزار نفر ۲۱ نفر است اما این آمار در عربستان ۳۵ نفر عنوان می‌شود. گمان نمی‌کنم که تجهیزات این کشور بسیار بد باشد. همین مساله تاکید می‌کند که فرهنگ ترافیک باید به شدت رعایت و ترویج شود."
culture,"به گزارش همشهری‌آنلاین، محققان در پژوهش‌های خود به این نتیجه رسیده‌اند که کاهش وزنِ بدون علت با احتمال زیاد می‌تواند نشانه‌ای برای دانستن این موضوع باشد که فرد به یکی از سرطان‌های دستگاه گوارش فوقانی، یا سرطان‌های خون یا سرطان ریه مبتلا شده است.
طبق این پژوهش، کاهش وزن طبیعی می‌تواند ناشی از تغییرات رژیم غذایی یا افزایش ورزش باشد اما کاهش وزن ناسالم و غیرمنتظره می‌تواند به دلیل بروز سرطان زمینه‌ای باشد.
در اینفوگرافیک زیر می‌خوانید که کدام سرطان‌ها و زیرشاخه‌های آنها با کاهش وزن ناگهانی مرتبط هستند."
culture,"به گزارش همشهری آنلاین، به نقل از شنبه شب روابط عمومی شرکت گاز گیلان، به دلیل تعمیر خطوط انتقال برای پایداری شبکه گاز و بهبود خدمات رسانی به مشترکان، جریان گاز در برخی مناطق شهری و روستایی شهرستان‌های رشت، لنگرود و رودسر فردا به مدت چند ساعت قطع خواهد شد.
بنا به همین گزارش، در شهرستان رشت میدان جهاد، شهرک فرهنگیان و انتهای خیابان توحید جریان گاز از ساعت ۱۴ تا ۱۹ قطع خواهد شد.
همچنین در لنگرود منطقه کومله، روستاهای سالکویه بالا و پایین از ساعت ۹ صبح تا ۲۱ و در شهرستان رودسر نیز در منطقه رحیم آباد، روستاهای سجیران، جیرکُل، نیلو و پلام جریان گاز از ساعت ۹ صبح تا ۱۶ عصر قطع خواهد شد.
شرکت گاز گیلان از مشترکان خواست هنگام قطعی جریان گاز، از دستکاری تجهیزات گازرسانی خودداری کنند و ماموران شرکت به محض پایان عملیات تعمیر، جریان گاز را وصل خواهند کرد."
culture,"به گزارش همشهری‌آنلاین، رضا مراد صحرایی که در دور دوم سفر استانی هرمزگان رئیس جمهور را همراهی می کند، روز جمعه در جمع مردم بشاگرد با اشاره به اینکه امکان پرواز رییس جمهور به این منطقه امکان‌پذیر نبود، افزود: «رئیس جمهور سلام ویژه خدمت شما رساندن و گفتند من بر آن عهدی که با شما مردم بشاگرد بستم هستم و در اولین فرصت که امکانپذیر باشد به جمع شما خواهیم آمد.»
وی خاطرنشان کرد: دل رییس جمهور اکنون اینجاست، چون برنامه افتتاح یک‌هزار مدرسه کشور را از این منطقه طراحی کردیم تا بگوییم بشاگرد مرکز تصمیم و فرمان آیت‌الله رئیسی است.
وزیر آموزش و پرورش یادآور شد: دولت مساله بشارگرد را می‌داند و می‌فهمد و باید این مسایل با شتاب حل شود، اگر برای رئیس جمهور این موضوع‌ها مهم نبود برای آمدن به میان شما مردم این منطقه برنامه‌ریزی نمی‌کرد.
حل چالش‌های بشاگرد
صحرایی خاطرنشان کرد: برای حل چالش‌های بشاگرد باید با برنامه پیش رفت تا چالش دیگری را آغاز نکنیم، ساخت سد برای منطقه بشاگرد مهم است البته حتما باید با برنامه این مهم انجام شود.
وی با اشاره به اینکه این دولت و این رئیس جمهور خودش را متعلق به شما مردم می‌داند، گفت: ۲ هنرستان فنی و حرفه‌ای شبانه‌روزی دخترانه و پسرانه در این شهرستان ساخته خواهد شد.
تجهیز هنرستان‌ها
صحرایی ادامه داد: تجهیز هنرستان‌های این منطقه بسیار دارای اهمیت است و متاسفانه این مدارس در سالیان گذشته مورد بی مهری قرار گرفته‌اند.
وزیر آموزش و پرورش تاکید کرد: چند دبیرستان فرسوده در این شهرستان وجود دارد، البته مقاوم‌سازی مربوط به فصل تابستان است و در طرح ""شهید عجمیان"" همه این مدارس را زیر پوشش قرار خواهیم داد.
وی گفت: سرویس‌های روستایی از مسایل ما در شهرستان بشاگرد است، در برنامه‌های ما برای مدارس وسیله نقلیه پیش‌بینی نشده که برای این منطقه این‌کار را خواهیم کرد.
صحرایی با اشاره به اینکه این دولت مصمم است که پروژه‌های نیمه تمام را تکمیل کند، بیان کرد: ۲۰ درصد مدارس جدیدی که امروز افتتاح می‌شود مربوط به استان هرمزگان است.
وی با اشاره به اینکه موضوع‌هایی که از سفر نخست رییس جمهور در بشاگرد بر زمین مانده بر روی میز آیت‌الله رییسی است، تاکید کرد: یکی از ویژگی‌های این رییس جمهور و دولت این است که یا حرفی نزنیم و یا برای محقق کردن حرفمان تا پای جان تلاش کنیم.
آیت الله رییسی رییس جمهور کشورمان به همراه تعدادی از اعضای کابینه روز پنجشنبه ۱۲ بهمن در دور دوم سفرهای استانی وارد استان هرمزگان شد.
افتتاح چندین طرح و پروژه مهم و دیدار با مردم استان هرمزگان از جمله برنامه های دومین سفر استانی رییس جمهور به دروازه پیشرفت ایران است.
وزیران کشور، بهداشت درمان و آموزش پزشکی، علوم، صنعت، معدن و تجارت، راه و شهرسازی، رئیس سازمان انرژی اتمی، رئیس مرکز ارتباطات مردمی رئیس جمهور، رئیس دفتر رئیس جمهور، معاون اجرایی رئیس جمهور و رئیس شورای اطلاع رسانی دولت در این سفر ۲ روزه، آیت‌الله رئیسی را همراهی می‌کنند.
رئیس‌جمهور به همراه هیات دولت امروز و فردا برای بهره‌برداری از یکهزار و ۳۲ طرح عمرانی به ارزش ۱۰۵ همت (یکهزار و ۵۰ میلیارد ریال) مهمان مردم خونگرم و ولایتمدار هرمزگان است.
افتتاح ۲ بیمارستان و تعدادی طرح بهداشتی و درمانی، تکمیل برخی پروژه های ریلی نیمه تمام، تامین تجهیزات آزمایشگاهی در دانشگاه‌های استان، تکمیل و تجهیز مجتمع توانبخشی ایثارگران، تکمیل، بازسازی و تجهیز پروژه‌های نیمه تمام ورزشی، اجرای طرح‌های هادی روستایی و ایمن‌سازی روستاهای در معرض خطر، اجرای طرح‌های کشاورزی، تکمیل و تجهیز مجتمع های فرهنگی و تکمیل و بهره برداری از کتابخانه مرکزی بندرعباس از جمله برنامه‌های دومین سفر استانی رئیس جمهور به استان هرمزگان است.
استان هرمزگان با بیش از ۲ میلیون نفر جمعیت و ۷۱ هزار کیلومتر مربع مساحت و با سواحل طولانی و ۱۴ جزیره ایرانی بزرگ و کوچک در پهنه گسترده آب های خلیج فارس و دریای عمان در حدود چهار درصد مساحت و ۱.۸ درصد جمعیت کشور را در بر گرفته است و از آن به عنوان پایتخت اقتصادی و دروازه پیشرفت ایران یاد می‌شود."
culture,"به گزارش همشهری آنلاین، سرهنگ احمد شیرانی رئیس مرکز اطلاعات و کنترل ترافیک پلیس راهور فراجا امروز پنجشنبه ۱۲ بهمن‌ماه ۱۴۰۲ در خصوص آخرین وضعیت جوی و ترافیکی محورهای مواصلاتی کشور اظهار داشت: در حال حاضر در برخی از محورهای مواصلاتی استان‌های زنجان، مازندران،کردستان، اردبیل، گیلان، البرز، تهران، کرمانشاه، قم، قزوین و همدان بازی برف و باران جریان دارد.
کولاک برف و باران شدید امروز این مناطق را درمی‌نوردد | سامانه بارشی بعدی کی وارد کشور می‌شود؟
وی وضعیت ترافیک در آزادراه کرج- تهران محدوده پل فردیس تا پل کلاک و همچنین اکثر مقاطع محور شهریار- تهران را نیمه سنگین اعلام کرد.
سرهنگ شیرانی گفت: محور قدیم خرم آباد– پلدختر، محور پونل– خلخال، هشتگرد – طالقان، سروآباد- پاوه، سی‌سخت- پادنا، گنجنامه– تویسرکان و وازک – بلده مسدود هستند."
culture,"به گزارش همشهری‌آنلاین، بلوغ، دوره‌ای از رشد است که در آن پسر و دختر، فرآیند بلوغ جنسی را طی می‌کنند. بلوغ شامل یک سری تغییرات جسمی است که منجر به باروری و ایجاد خصوصیات جنسیِ ثانویه، ویژگی‌های جسمی مرتبط با مردان و زنان بالغ می‌شود. این روند روی رشد روانی و عاطفی فرد نوجوان نیز تأثیر می‌گذارد.
اما موضوع این است که سن بلوغ در کشور ما و نیز در دنیا در حال کاهش است. کارشناسان معتقدند که این اتفاق در طول تاریخ رخ داده و موضوع جدیدی نیست و دلیلش هم می‌تواند از تغییرات اقلیمی باشد تا پیشرفت تکنولوژی، در دسترس بودن اینترنت و افزایش آگاهی‌ها، تغییر سبک زندگی، تغییر الگوهای تغذیه، چاقی، جهش ژنی و ده‌ها دلیل و علت دیگر.
بیشتر بخوانید؛
۱۲ آسیب بلوغ زودرس که نمی‌دانستید
نکته بهداشتی روز: کمک به نوجوان در هنگام بلوغ"
culture,"به گزارش همشهری آنلاین، رئیس پلیس سایبری کشور با اشاره به اینکه قریب ۷۰ درصد پرونده‌های تشکیل شده در پلیس فتا مربوط به استفاده از مالکیت سیم کارت‌های بی‌نام و نشان است،گفت: در ساماندهی واگذاری شناسه ارتباطی با همکاری مرکز ملی فضای مجازی، پلیس فتا، معاونت قضائی دادستان کل کشور و سازمان تنظیم مقررات و ارتباطات؛ الزاماتی در خصوص رفع ابهام مالکان سیم کارت در چارچوب قانونی ایجاد شده است.
سردار وحید مجید ادامه داد: در ساماندهی واگذاری شناسه ارتباطی الزاماتی مانند سوء استفاده از مالکیت سیم کارت دیگران و مواردی که هنگام انتقال سیم کارت دائمی و موقت از فردی به فرد دیگر باید کاملا مشخص شود؛ ایجاد شده است که این امر باعث قانونمند شدن پاسخگو بودن مالک سیم کارت به مالکیت سیم کارتش که در اختیار دیگران قرار گرفته است، می‌پردازد و اقدام پیشگیرانه در خصوص حوزه برخورد با اینگونه جرایم را رقم می‌زند.
سردار وحید مجید در ادامه با اشاره به اینکه قریب ۷۰ درصد پرونده‌های تشکیل شده در پلیس فتا مربوط به استفاده از مالکیت سیم کارت‌های بی‌نام و نشان است، تصریح کرد: سهل انگاری و غفلت شهروندان در رابطه با سیم کارت‌های تحت مالکیتشان آن‌ها را بدون اینکه آگاه باشند وارد پرونده‌های قضائی می‌کند.
وی افزود: در این خصوص عده زیادی از مردم به دلیل ارزانی و سهل‌الوصول بودن دریافت سیم کارت اعتباری غافل از مسئولیتی که خرید این سیم کارت‌ها برای آن‌ها ایجاد می‌کند اقدام به خرید چندین سیم کارت کرده و بدون توجه به نقل و انتقال قانونی، آن را در اختیار دیگران قرار می‌دهند؛ برخی نیز سیم کارت را دور انداخته و سیم کارت جدیدی تهیه می‌کنند بدون اینکه سیم کارت قبلی را امحاء کنند.
این مقام ارشد سایبری نسبت به اجاره سیم‌کارت ابراز نگرانی کرد و در این باره به مردم هشدار داد که نگرانی ما از سیم‌کارت‌هایی است که افراد در اختیار دیگران قرار داده یا آن را اجاره می‌دهند؛ برابر قانون مسئولیت هر جرم و تخلفی که با سیم‌کارت انجام شود، بر عهده مالک آن است و اگر سیم‌کارت مفقود یا دزدیده شود نیز بلافاصله باید موضوع اطلاع داده و سیم کارت مذکور مسدود شود؛ ودر برخی موارد نیز متاسفانه شاهد آن هستیم که افراد سودجو و فرصت طلب در ازای پرداخت مبالغی اقدام به اجاره سیم کارت‌های دیگران کرده و اقدامات مجرمانه خود را از این طریق انجام می‌دهند.
رئیس پلیس فتا فراجا با اشاره به اینکه مردم به هیچ عنوان نباید سیم‌کارت خود را به افراد غریبه واگذار کرده یا اجاره دهند، گفت: در صورت چنین کاری، مسئولیت هر اقدام مجرمانه‌ای که با سیم کارت انجام شود، برعهده مالک خواهد بود.
سردار مجید خبر داد: در حال حاضر ۳۶ درصد از جرایم سایبری متوجه کلاهبرداری‌های اینترنتی است که در معاملات و خریدهای اینترنتی در بستر خریدهای آنلاین در شبکه‌های اجتماعی داخلی، خارجی و وبگاه‌های مرتبط با خرید و فروش اینترنتی صورت می‌گیرد؛ دلیل این جرایم تمرکز بر بازار آنلاین آگهی محور است زیرا افراد در حوزه‌های مختلف آگهی‌ها را از کسانی دریافت می‌کنند که تخصص لازم را ندارند و یا استانداردهای لازم را رعایت نمی‌کنند.
رئیس پلیس سایبری کشور خاطر نشان کرد: با توجه به الگوریتم جرم که پلیس در تجارب عملیاتی به آن رسیده است یکی از مهم‌ترین موارد موضوع سیم کارت‌هایی است که هویت پنهان در بازارهای آنلاین خریدهای اینترنتی دارند.
وی ضمن بیان اینکه اقدامات خوبی در خصوص «پنهانی هویت و نامشخص بودن هویت سیم کارت ها» انجام شده است؛ تصریح کرد: تا قبل از احراز هویت فرد، سیم کارت خریداری شده فعال نشود و این امر باید از سوی اپراتورهای تلفن همراه و شهروندان مورد توجه قرار گرفته و رعایت شود.
بر اساس گزارش سایت پلیس، سردار مجید از هموطنان خواست موارد مشکوک را از طریق تماس تلفنی با مرکز فوریت‌های سایبری با شماره تماس ۰۹۶۳۸۰ و یا مراجعه به سایت پلیس فتا به آدرس www. cyberpolice. gov. ir با کارشناسان این پلیس در میان بگذارند."
culture,"به گزارش همشهری آنلاین، دکتر علی قنبری مطلق رئیس اداره سرطان دفتر مدیریت بیماری‌های غیرواگیر معاونت بهداشت وزارت بهداشت با اشاره به وضعیت بروز و شیوع سرطان در کشور، گفت: معمولا در حوزه بروز سرطان، کشورها را به پنج رده تقسیم می‌کنند که ایران در رده میانی قرار می‌گیرد و ایران از نظر بروز سرطان در حد متوسط قرار می‌گیرد.
کاهش وزن بی‌دلیل ؛ نشانه اولیه این ۱۰ سرطان این موارد هستند
خواندن این متن فقط یک دقیقه وقتتان را می‌گیرد اما جان‌تان را نجات می‌دهد
افزایش بروز سرطان در کشور ؛ سالانه ۵ درصد
وی با بیان اینکه سالانه تقریبا نزدیک به ۱۵۰ هزار نفر در کشور به سرطان مبتلا می‌شوند، افزود: همچنین تقریبا سالی حدود 5 درصد هم در کشور افزایش بروز سرطان را داریم که این میزان طی 2 دهه آینده در همه جای دنیا افزایش پیدا می‌کند. میزان بروز سرطانی که از سال ۲۰۲۰ تا ۲ دهه آینده برای ایران پیش‌بینی شده، فقط به دلیل تغییرات جمعیتی ۱۱۵ درصد است. در حالی که متوسط جهانی آن ۶۳ درصد است. علت هم این است که در حال حاضر اکثر جمعیت‌مان، جمعیت جوان و میانسال هستند که طی ۲ دهه آینده این افراد به سن پیری می‌رسند و از آنجایی که هرم جمعیتی‌مان بیشتر به سمت پیری می‌رود، بنابراین متوسط افزایش بروز سرطان در کشور ما بیش از سایر کشورهاست و دلیل دیگری جز این ندارد.
نقش بالای کم‌تحرکی در بروز سرطان در ایران
قنبری مطلق با بیان اینکه این میزان پیش‌بینی فقط بر اساس تغییرات جمعیتی است، گفت: با این حال دلایل دیگر بروز سرطان، شامل شیوه زندگی و تغییرات محیطی هم عوامل مهمی در زمینه افزایش بروز سرطان محسوب می‌شوند که البته قابل پیش‌بینی و محاسبه هستند، اما میزان تاثیرشان در بروز سرطان و محاسبه دو دهه آینده، پیش‌بینی‌پذیر نیست. به عنوان مثال در حال حاضر ریسک منتسب به عوامل خطر سرطان، در بین عوامل تغذیه‌ای و کم‌تحرکی پررنگ است. در عین حال کم‌تحرکی نقش زیادی در بروز سرطان‌ها در ایران دارند که این‌ها عواملی جدای از افزایش سن است. در عین حال افزایش سن موضوعی طبیعی است و آدم‌ها هم دوست دارند که عمر بیشتری کنند. حال به طور کلی افزایش عمر، احتمال بروز بیشتر سرطان را هم به دنبال دارد.
وی ادامه داد: تقریبا در دنیا هیچ کشوری را نداریم که در دو دهه آینده میزان بروز سرطانش در حال کاهش باشد. البته ممکن است که برخی سرطان‌ها به طور استثناء در برخی کشورها در حال کاهش باشند، اما به طور کلی همه سرطان‌ها در همه کشورها در حال افزایش هستند. مهم‌ترین دلیل آن هم افزایش طول عمر در دنیاست. حال این موضوع پیش می‌رود تا به یک وضعیت پایداری برسیم. این وضعیت پایدار در برخی کشورها اتفاق افتاده و در برخی کشورها هنوز رخ نداده است.
رده متوسط ایران در مرگ‌ و میر ناشی از سرطان
قنبری مطلق با بیان اینکه شاخص مهم دیگر در حوزه سرطان، میزان مرگ‌ومیر است، اظهار کرد: در اکثر کشورها میزان مرگ‌ومیر ناشی از سرطان به ازای هر ۱۰۰ هزار نفر در حال کاهش است که دلایل مختلفی مانند پیشرفت روش‌های تشخیصی و درمانی و... دارد. مهمترین دلیلش هم این است که روش‌های تشخیص زودهنگام سرطان در دنیا در حال پیشرفت است و بنابراین از آنجایی که مبتلایان به سرطان زودتر تشخیص داده می‌شوند، کمتر جان خود را از دست می‌دهند و از آنجایی که دسترسی به درمان و کیفیت درمان بهبود یافته، در نتیجه میزان مرگ‌ومیر ناشی از سرطان نیز کاهش می‌یابد. در عین حال کشور ما به لحاظ مرگ‌ومیر ناشی از سرطان در رده متوسط قرار دارد.
بروز سرطان در مردان بیشتر از زنان
وی درباره سن بروز سرطان در کشور نیز گفت: به عنوان مثال متوسط سن بروز سرطان پستان حدود ۴۸ سال است که یکی از سرطان‌های شایع در هر دو جنس است. به طور کلی میزان بروز سرطان در مردان کمی بیش از زنان است. به عنوان مثال از کل ابتلا به سرطان در ایران، ۵۲ درصدش در مردان و حدود ۴۸ درصد در زنان است.
شایع‌ترین سرطان‌ها در زنان و مردان
قنبری مطلق ادامه داد: در زنان سرطان پستان از همه شایع‌تر است و بعد از آن سرطان تیروئید، روده بزرگ، سرطان پوست و سرطان معده قرار دارد. در مردان سرطان پروستات از همه شایع‌تر است و بعد از آن سرطان پوست، معده، روده بزرگ و ریه قرار دارند.
سونامی سرطان؛ آری یا خیر؟
وی درباره بحث سونامی سرطان در ایران که مدت‌ها در باره آن بحث می‌شد، گفت: بستگی دارد که چه تعریفی از سونامی داشته باشیم. اگر سونامی به عنوان چیزی غیرقابل پیش‌بینی باشد، استفاده آن در زمینه سرطان درست نیست. اما اگر منظور از سونامی سرطان این است که تعداد موارد سرطان در ایران دارد خیلی زیاد می‌شود، درست است و نباید هم تعجب کنیم؛ چراکه دلیل آن مشخص است. باید آماده باشیم که چگونه می‌خواهیم با این افزایش مواجه شویم.
برنامه‌ای ملی علیه سرطان
قنبری مطلق درباره برنامه‌های وزارت بهداشت در زمینه پیشگیری و همچنین تشخیص زودهنگام سرطان در کشور، گفت: برای اینکه سرطان در کشوری کنترل شود، باید اولویت‌ها، اهداف، راهبردها و برنامه‌ها مشخص باشد. این موضوع هم در قالب برنامه می‌گنجد که نام این برنامه در دنیا «برنامه ملی مدیریت سرطان است». برنامه ملی مدیریت سرطان در وزارت بهداشت ایران هم از سال ۱۳۹۳ تدوین شد و در سال ۱۳۹۴ به عنوان جزئی از سند کنترل بیماری‌های غیرواگیر قرار گرفت و توسط شورای عالی سلامت و امنیت غذایی هم تصویب و ابلاغ شد.
وی افزود: از همان زمان فعالیت‌هایمان را مطابق اهدافی که در برنامه پیش‌بینی شده بود، آغاز کردیم. در سال ۱۴۰۰ یکبار دیگر این برنامه مورد بازنگری قرار گرفت و اخیرا، هم در سطح بین‌المللی و هم در سطح ملی در وزارت بهداشت مورد مرور قرار گرفته و امیدواریم که مجددا نسخه جدید برنامه ملی مدیریت سرطان، در شورای عالی سلامت و امنیت غذایی ابلاغ شود.
رئیس اداره سرطان دفتر مدیریت بیماری‌های غیرواگیر معاونت بهداشت وزارت بهداشت ادامه داد: در این برنامه چهار فرآیند اصلی و هفت فرآیند پشتیبان داریم. چهار فرآیند اصلی شامل پیشگیری، تشخیص زودهنگام، درمان و مراقبت‌های تسکینی است. ۷ فرآیند پشتیبان نیز شامل تولیت و سیاست‌گذاری، پژوهش و نیازسنجی، توسعه نیروی انسانی، توسعه زیرساخت، توسعه شبکه ارائه خدمت، تامین و مدیریت منابع مالی و مشارکت سازمان های غیر دولتی و مردم نهاد است. در هر یک از این فرآیندها فعالیت‌های زیادی انجام شده است. به عنوان مثال در حوزه پیشگیری غیر از اینکه برنامه‌های اطلاع‌رسانی، پویش‌ها و کمپین‌ها و ... در سطح دانشگاه‌های علوم پزشکی با برنامه‌ای که از سوی وزارت بهداشت ابلاغ می‌شود، انجام می‌شود، آموزش‌های چهره به چهره و فرد به فرد نیز از سوی بهورزان و مراقبین سلامت و ارائه‌دهندگان خدمات سطح یک انجام می‌شود.
مهم‌ترین راهبرد برای کاهش مرگ ناشی از سرطان/ تشخیص زودهنگام ۳ سرطان در ایران
قنبری مطلق افزود: موضوع دیگر برنامه‌های تشخیص زودهنگام است که بسیار اهمیت دارد. تشخیص زودهنگام سرطان موضوعی چالش‌برانگیز و بسیار مهم است. شاید مهمترین راهبرد برای کاهش مرگ‌ومیر ناشی از سرطان، تشخیص زودهنگام آن باشد. در وزارت بهداشت برای 3 سرطان پستان، روده بزرگ و دهانه رحم برنامه‌ریزی شده است. این سرطان‌های قابل پیشگیری‌ترین سرطان‌ها هستند و در عین حال ۴۰ درصد از سرطان‌های زنان و ۲۵ درصد از سرطان‌های دو جنس را تشکیل می‌دهند. ابتدا فاز آزمایشی این برنامه در سال ۱۳۹۵ و ۱۳۹۶ انجام شد و سپس از سال ۱۳۹۷ توسعه فاز یک برنامه انجام شد که تاکنون ادامه داشته است.
وی درباره جزئیات تشخیص زودهنگام سرطان در سه سرطان پستان، روده بزرگ و دهانه رحم گفت: درباره سرطان پستان به این صورت است که ابتدا معاینه بالینی پستان و بررسی سوابق فردی و خانوادگی است. درباره سرطان روده بزرگ، انجام تست خون مخفی در مدفوع به روش ایمونوکمیکال (FIT) و همچنین بررسی سوابق فردی و خانوادگی از نظر سوابق ارثی است. در زمینه سرطان دهانه رحم نیز بررسی علائم و نشانه‌ها و همچنین انجام تست HPV جزو برنامه‌های ما بوده است. افرادی که در این تست‌ها مثبت می‌شوند، مورد بررسی قرار می‌گیرند تا تشخیص‌شان تایید یا رد شود. اگر ۱۰۰ نفر را بررسی کنیم، بین چهار تا پنج نفر، یعنی چهار تا پنج درصد افراد به ارزیابی‌های تخصصی بیشتر نیاز دارند که درباره سرطان پستان می‌شود ماموگرافی و سونوگرافی، درباره سرطان روده بزرگ می‌شود کولونوسکوپی و درباره سرطان دهانه رحم می‌شود کولپوسکوپی. این موارد انجام شده و نهایتا تشخیص یا رد تشخیص داده می‌شود. افرادی که تشخیص‌شان قطعی می‌شود، مراقبت‌های لازم را دریافت می‌کنند.
همراهی بیمه‌ها با مدیریت سرطان در کشور
قنبری مطلق ادامه داد: این برنامه در کشور در حال توسعه است. یکی از اقدامات مهم، همراهی بیمه‌ها با این برنامه بوده است. به طوری که سازمان‌های بیمه‌گر دیدگاه‌شان را با ارائه این برنامه تغییر دادند و از درمان محوری صرف به سمت پیشگیری و تشخیص زودهنگام آمدند و متوجه شدند که سرمایه‌گذاری و هزینه‌کرد در زمینه پیشگیری و تشخیص زودهنگام در حوزه سرطان، به نوعی سرمایه‌گذاری است تا هزینه‌های آتی کاهش یابد. ضمن اینکه از بروز سرطان در مردم جلوگیری شده و کیفیت زندگی بهتری خواهند داشت.
تشخیص زودهنگام و رایگان سرطان به شرط...
وی گفت: در سال گذشته شورای عالی بیمه و هیات دولت، رایگان شدن تشخیص زودهنگام سرطان را به شرطی که در سطح نظام شبکه بهداشتی و درمانی باشد و در قالب نظام ارجاع و با ثبت در سامانه سیمای سرطان باشد، تصویب کردند و امسال هم اخیرا دستورالعمل خرید راهبردی این خدمات تصویب شده که امیدواریم بتواند به زودی ابلاغ شود و مبنای خرید خدمت توسط سازمان‌های بیمه‌گر قرار گیرد.
قنبری مطلق درباره توسعه تشخیص زودهنگام به سایر سرطان‌ها، گفت: برنامه ما این است که غربالگری و تشخیص زودهنگام در این سه سرطان را به کل کشور توسعه دهیم. زیرا اکنون کل کشور تحت پوشش این برنامه نیستند. در طرح پایلوت این غربالگری از هر دانشگاه علوم پزشکی خواستیم که جمعیتی بالغ بر ۵۰ هزار نفر را به ما معرفی کنند که البته برخی دانشگاه‌ها جمعیت را بیشتر انتخاب کردند. این غربالگری تقریبا روی ۵ درصد جمعیت کل کشور، انجام شده است. حال ما تلاش داریم که این برنامه را به کل کشور توسعه دهیم تا مردم بهره‌مند شوند و البته مستلزم تامین اعتبار و امکانات نیز هست. درباره سایر سرطان‌ها از آنجایی که فعلا روش‌های اثبات‌شده‌ای که منجر به کاهش مرگ و افزایش بقا شود، مورد تایید قرار نگرفته، فعلا غربالگری آن‌ها را در برنامه نداریم تا زمانیکه بررسی‌های بیشتری برایشان انجام شود.
چه کسانی می‌توانند در برنامه تشخیص زودهنگام سرطان شرکت کنند؟
وی درباره افرادی که شامل برنامه غربالگری وزارت بهداشت در حوزه سرطان می‌شوند، گفت: در سرطان پستان همه زنان ۳۰ تا ۶۹ سال و زنانی که خارج از این محدوده سنی هستند اما سابقه فردی یا خانوادگی سرطان یا علائم مشکوک داشته باشند، شامل می‌شوند که این گروه‌ها هر یک تا دو سال یکبار در سطح مراکز بهداشتی فراخوان و بررسی می‌شوند. اگر هم خودشان بدون فراخوان مراجعه کنند، برنامه برایشان انجام می‌شود. در سرطان روده بزرگ گروه سنی ۵۰ تا ۶۹ سال و افراد خارج از این محدوده سنی که سابقه فردی یا خانوادگی سرطان یا علائم مشکوک داشته باشند، شامل می‌شوند. درباره سرطان دهانه رحم نیز گروه سنی هدف ۳۰ تا ۵۹ سال برای ارزیابی از نظر علائم مشکوک است، اما برای انجام تست HPV گروه ۳۰ تا ۴۹ سال تحت بررسی قرار می‌گیرند. فعلا این تست برایشان رایگان نیست، اما بعد از اینکه از سوی شورای عالی بیمه ابلاغ شد، امیدواریم از اوایل سال آینده با شرط اینکه در سطح شبکه بهداشتی و درمانی باشد، ‌ رایگان شود. اکنون قیمت تست HPV در قالب تعرفه و تحت پوشش بیمه حدود ۱۰۰ تا ۱۱۰ هزار تومان است. اگر ابلاغ شورای عالی بیمه اعلام شود، ۱۰۰ درصد رایگان می‌شود. در عین حال مردم برای برخورداری از این خدمات یا به مرکز جامع خدمات سلامت یا خانه‌های بهداشت فراخوان شده یا خودشان می‌توانند به این مراکز مراجعه کنند.
روز جهانی سرطان؛ فاصله‌ها را کم کنیم
وی در ادامه صحبت‌هایش با اشاره به شعار جهانی هفته سرطان امسال مبنی بر «فاصله‌ها را کم کنیم»، گفت: این شعار به این معناست که دسترسی به خدمات مربوط به سرطان را افزایش داده و در شهرهای بزرگ، کوچک و روستاها برای معاینات عمومی دسترسی داشته باشیم یا در شهرهای متوسط برای خدمات تشخیص زودهنگام دسترسی وجود داشته باشد و در شهرهای بزرگ برای ارائه خدمات درمانی پیچیده دسترسی داشته باشیم. بنابراین باید توزیع مناسب و عادلانه‌ای در کشور داشته باشیم که متناسب با جمعیت باشد.
قنبری مطلق گفت: در راستای افزایش دسترسی به خدمات مربوط به سرطان، سندی با عنوان «سند شبکه ملی مراقبت سرطان» تدوین و تا حدی اجرا کردیم تا دسترسی مردم به خدمات مورد نیاز در حوزه سرطان بهینه شود. با این حال باید توجه کرد که شعار فاصله‌ها را کم کنیم، مفاهیم گسترده‌تری هم دارد. به عنوان مثال یکی از ابعادش این است که پرداخت از جیب مردم را در زمینه ارائه خدمات مربوط به سرطان کاهش دهید؛ همان اقدامی که ما در زمینه تشخیص زودهنگام انجام دادیم. بنابراین باید فاصله‌ای که باعث می‌شود که مردم به دلیل مشکلات مالی نتوانند خدمات دریافت کنند، کاهش دهیم. بعد دیگر این شعار هم این است که تعداد خدمات تحت پوشش را افزایش دهیم. به عنوان مثال پوشش خدمات تست HPV مصداقی برای این است. بعد چهارم شعار هفته سرطان، مربوط به افزایش کیفیت خدمات است که یکی از ابعاد آن، این است که ارائه خدمت بر اساس پروتکل‌ها باشد که در این زمینه تلاش کردیم در قالب تدوین گایدلاین‌های ملی این کار را انجام دهیم که این راهنماهای بالینی را هم به سازمان‌های بیمه‌گر ارائه دادیم و بیمه‌ها آن‌ها را مبنای پرداخت‌شان قرار دادند."
culture,"به گزارش همشهری آنلاین، صالح‌آبادی ضمن ابراز خشنودی از پیوندهای مشترک و متعدد فرهنگی میان ۲ ملت، اقدام اخیر دولت جمهوری اسلامی ایران مبنی بر لغو یک طرفه ویزا برای شهروندان قطری را گامی مهم در راستای توسعه روابط همکاری و رشد گردشگری در راستای تامین منافع ملی ۲ کشور عنوان کرد.
هیأت دولت جمهوری اسلامی ایران ۲۲ آذرماه ۱۴۰۲ سفر بدون روادید را برای اتباع حدود ۳۰ کشور مصوب کرد.
معاون کنسولی وزارت امور خارجه ایران نیز اطلاع داده بود این مصوبه برای ۲۸ کشور از ۱۵ بهمن‌ماه اجرا می‌شود و شهروندان عربستان، قطر، امارات، بحرین، کویت، ازبکستان، قرقیزستان، تونس، تانزانیا، موریتانی، زیمبابوه، موریس، سیشل، ژاپن، اندونزی، سنگاپور، ویتنام، کامبوج، برونئی، برزیل، مکزیک، پرو، کرواسی، صربستان، بوسنی و هرزگوین و بلاروس بدون نیاز به روادید، و صرفا با تهیه بلیت می‌توانند به ایران سفر کنند."
culture,"به گزارش همشهری آنلاین، عباس مسجدی آرانی رئیس سازمان پزشکی قانونی کشور امروز در نشست خبری اظهار داشت: سقط درمانی هم در تدوین و نوشتن قانون جوانی جمعیت و هم در اجرا دخیل است و در سال جاری ۸۵۱۱ مورد پرونده سقط درمانی در مراکز پزشکی قانونی تشکیل شد که ۳/۵ درصد نسبت به مدت مشابه سال قبل افزایش داشته است.
رئیس سازمان پزشکی قانونی کشور با بیان اینکه در سال جاری ۶۵۴۲ مجوز سقط درمانی صادر شد، گفت: کاهش ۲/۲ درصدی صدور مجوز این نوع سقط را شاهد هستیم.
قتل روزانه ۲ هزار جنین در کشور ؛ چند درصد آنها حلال‌زاده است؟ | استفتا از رهبری برای یک ماده قانون جوانی جمعیت
قتل ۲۲ هزار جنین سالم با غربالگری | ماجرای ممنوعیت غربالگری ؛ بیمه آزمایش‌های آن را پوشش می‌دهد؟ | حکم شرعی آزمایش‌های تهاجمی برای غربالگری جنین
وی افزود: کاهش مجوز سقط درمانی در مسیر سیاست‌های کلی جوانی جمعیت و بررسی تخصصی‌تر پرونده‌های سقط درمانی انجام شده است.
مسجدی آرانی به دستاوردهای سازمان پزشکی قانونی ‌اشاره کرد و گفت: از ابتدای راه‌اندازی سازمان پزشکی قانونی در سال ۱۳۷۲ تا امروز، ۵۰ مرکز این سازمان به ۴۷۰ مرکز افزایش یافته است.
رئیس سازمان پزشکی قانونی افزود: مدت زمان پاسخگویی به مراجعان در گذشته ۲ ساعت بود که امروز به ۶۴ دقیقه کاهش یافته است همچنین متوسط زمان پاسخگویی از ۱۶۰ روز در سال ۷۲ امروز به ۱۹روز در برخی استان‌ها رسیده است که مورد استفاده مراجع قضایی قرار می‌گیرد.
بیش از ۳۰۰ هزار نفر از بانک ژنتیک استفاده کردند
مسجدی آرانی با بیان اینکه اقدامات و خدمات سازمان پزشکی قانونی با اتکا به توان داخلی و متخصصان بومی به بالاترین سطح در دنیا رسیده و جزو کشورهای برتر دنیا در این حوزه محسوب می‌شود، افزود: در ۳ سال گذشته بیش از ۳۰۰ هزار نفر از بانک ژنتیک استفاده کردند.
وی با اشاره به فعالیت ۴۷۰ مرکز در کل کشور گفت: در سال جاری یک میلیون و ۴۵۷ هزار و ۶۵۱ نفر مورد معاینه قرار گرفتند و ۵۹ هزار و ۷۱۶ جسد نیز در این مراکز مورد معاینه پزشکان و متخصصان پزشکی قانونی قرار گرفتند.
رئیس سازمان پزشکی قانونی به وجود ۲۶۵ پرونده رسوبی در پزشکی قانونی اشاره کرد و گفت: با هماهنگی و همکاری مناسب تعداد این پرونده‌ها به ۲۰ مورد رسید و امیدواریم تا پایان سال این عدد به صفر برسد.
صادرات کیت‌های آزمایشگاهی تولید بومی به کشورهای اروپایی
وی به صادرات کیت‌های آزمایشگاهی تولید بومی به کشورهای اروپایی اشاره کرد و افزود: با کسب استانداردهای بین‌المللی، توان صادرات کیت‌های آزمایشگاهی را حتی به آمریکا داریم.
مسجدی آرانی جمهوری اسلامی را نخستین کشور تولیدکننده کیت‌های آزمایشگاهی در جهان اسلام عنوان کرد و گفت: همه این کیت‌ها به دست توانمند متخصصان داخلی تهیه شده است.
ذخیره ۲۰۵ هزار نمونه ژنتیکی از مجرمان خطرناک
وی با بیان اینکه ۲۰۵ هزار نمونه ژنتیک از مجرمان خطرناک در بانک ژنتیک هویتی ذخیره شده است، افزود: این بانک با گسترش دامنه می‌تواند در جلوگیری از زنجیره جرم موثر باشد."
culture,"به گزارش همشهری آنلاین، حسین ایزدی مدیرکل میراث‌ فرهنگی، گردشگری و صنایع‌دستی و مازندران اظهار کرد: اولین جلسه ستاد خدمات سفر و تشکیل کمیته‌های سیزده‌گانه باتوجه به مقتضیات خود استان و تقارن با ماه مبارک رمضان برگزار شده است.
وی افزود: باتوجه به نزدیکی استان مازندران با پایتخت این استان اولین مقصد مسافران نوروزی و سایر تعطیلات هستند، همچنین پیش‌بینی جمعیت زیادی از گردشگران طی این ایام در مازندران تصمیم‌گیری لازم را در برنامه داشتیم.
باز بودن ۲۴ ساعته مساجد و رستوران‌ها
مدیرکل میراث‌ فرهنگی مازندران با بیان اینکه موضوع مهم بازگشایی به صورت ۲۴ ساعته مساجد استان است، افزود: از جمله برنامه‌ها سامان‌دهی سرویس‌های بهداشتی رستوران‌های بین راهی، مساجد مهم است.
ایزدی با اشاره به حضور گروه بازرسی در اقامتگاه‌های گردشگری گفت: در بحث کنترل بازار هم مقرر شد نانوایی‌ها باتوجه به حضور مسافران به‌صورت کشیک فعال باشند.
وی ادامه داد: در بحث فعالیت رستوران‌ها هم طی جلسه‌ای مقرر شد در ارتباط با فعالیت رستوران‌ها با مجوز برای ارائه خدمات به مسافران برنامه‌ریزی لازم صورت گیرد.
مدیرکل میراث‌فرهنگی، صنایع‌دستی و گردشگری مازندران با اعلام اینکه المان‌های منطبق نوروز و رمضان در ورودی و خروجی شهرها باشد، تصریح کرد: همچنین پیش‌بینی لازم در ارتباط با برنامه‌های خاص فرهنگی متناسب با این ایام و ارائه خدمات توسط موکب‌های مذهبی انجام شود.
ضرورت اعلام نرخ متعارف به گردشگران
ایزدی با تاکید بر ضرورت اعلام نرخ متعارف برای اقامت و ارائه خدمات به گردشگران خاطرنشان کرد: هرگونه چادرخوابی قدغن خواهد بود.
وی با بیان اینکه ستاد تسهیلات سفر مختص به نوروز نباشد، یادآور شد: ستاد خدمات سفر باید به طور دائمی فعال باشد چرا که با هر تعطیلی یک روزه هم شاهد حضور مسافران در استان مازندران خواهیم داشت.
مدیرکل میراث‌ فرهنگی مازندران گفت: برنامه‌ریزی لازم در ارتباط با بازارچه‌های صنایع‌دستی و همچنین تخفیفات موزه‌ها در ایام نوروز در دستور کار قرار دارد."
culture,"به گزارش همشهری آنلاین سردار سیدتیمور حسینی در جریان بازدید میدانی از وضعیت ترافیکی جاده هراز در خصوص آخرین شرایط جوی حاکم بر جاده های کشور گفت: بنابر اعلام و پیش بینی سازمان هواشناسی در خصوص ورود سامانه بارشی برف و باران به کشور، بخش گسترده‌ای از جاده های کوهستانی کشور مانند محور شیراز به اصفهان و سمنان به دامغان شب گذشته با انسداد مقطعی مواجه بود که خوشبختانه تمام محورهای مسدود شده امروز صبح با کمک سازمان راهداری و ماموران پلیس راه و راهور بازگشایی و تردد در این محورها انجام شد اما با توجه به تداوم بارش‌ها همچنان احتمال مسدود شدن این دو محور وجود دارد.
رئیس پلیس راهور فراجا اضافه کرد: در محورهای پونل به خلخال، هشتگرد به طالقان، سمنان به فیروزکوه و شاهرود به گرگان به دلیل شدت بارش برف با انسداد راه مواجه هستیم.
حسینی به رانندگان و مسافرانی که تصمیم به سفر در این روزهای برفی گرفته‌اند، هشدار داد و گفت: بنابر شرایط جوی حاکم بر محورهای کوهستانی کشور، سفرهای جاده ای به هیچ عنوان مناسب نیست و توصیه می کنیم از سفرهای غیر ضروری اجتناب و در صورت لزوم ساعات ابتدایی روز را برای سفرهایشان انتخاب و با تجهیزات کامل اقدام به سفر کنند.
به گفته رئیس پلیس راهور فراجا علیرغم آماده باش پلیس راه و راهور و سازمان راهداری احتمال یخ زدگی معابر وجود دارد. لذا رانندگان باید برای تردد در تمامی معابر شهری و جاده ای از وجود تجهیزات لازم زمستانی در خودرو اطمینان داشته باشند."
culture,"به گزارش همشهری آنلاین، روز گذشته، در پی اعلام مرکز فوریت‌های پلیسی ۱۱۰ مبنی بر مرگ مشکوک نوزادی ۶ ماهه در یکی از بیمارستان‌های مشهد، بلافاصله عوامل انتظامی برای بررسی موضوع به محل اعزام شدند که با حضور ماموران انتظامی مشخص شد صبح روز گذشته 4 عضو یک خانواده در پی مسمومیت شدید ناشی از استشمام سموم دفع حشرات به بیمارستان منتقل شده‌اند.
در این حادثه نوزاد پسر ۶ ماهه در حوالی ظهر و پسر 5 ساله این خانواده عصر دیروز به دلیل مسمومیت شدید جان باخت. مادر خانواده نیز در بخش مراقبت‌های ویژه بستری است، اما پدر خانواده از بیمارستان ترخیص شده است.
مرگ مرموز پسر جوان در بیمارستان ؛ ردپای ۲ خواهر عطار در ماجرا
کشف جسد دختربچه‌ای که گم شده بود | قاتل در کرج دستگیر شد
قتل فجیع مرد میانسال به دست دامادش | کشف جسد در بیابان‌های اطراف تهران
با تحقیقات ماموران کلانتری ۳۸ پنجتن مشخص شد که پدر خانواده روز دوشنبه از طریق یکی از سایت‌های واسطه‌گر برای دفع حشرات موذی در طبقه پایین ساختمان خود یک سم‌پاش را استخدام کرده است و پس از سم‌پاشی، گاز کشنده سموم به مرور به طبقه بالا نفوذ و 4 عضو خانواده را صبح روز گذشته راهی بیمارستان کرده است.
ماموران کلانتری پنجتن، ضمن هماهنگی لازم قضایی و با اشراف اطلاعاتی، در کمتر از یک ساعت فرد سم‌پاش را که حدود ۳۰ سال دارد، دستگیر کردند و تحقیقات تکمیلی در این رابطه ادامه دارد.
منبع: شهرآرا نیوز"
culture,"به گزارش همشهری آنلاین، سازمان هواشناسی کشور اعلام کرد امروز (یکشنبه) در غالب مناطق کشور جوی آرام مستقر می‌شود. بعدازظهر در مناطق مرزی آذربایجان غربی، کردستان، کرمانشاه و برخی نقاط آذربایجان شرقی افزایش ابر و بارش پراکنده برف و باران و وزش باد پیش‌بینی می‌شود.
تداوم بارش‌ها در کشور طی امروز و فردا | ورود سامانه بارشی جدید به کشور | وزش باد شدید و گرد و خاک در این مناطق
دوشنبه و سه‌شنبه ـ با گذر متناوب امواج تراز میانی جو از غرب کشور ـ علاوه بر مناطق ذکر شده ـ در شمال ایلام، لرستان، ارتفاعات شمال خوزستان، همدان، زنجان و شمال استان‌های قزوین، البرز و تهران نیز ابرناکی و بارش باران و برف و وزش باد شدید رخ می‌دهد.
طی این ۲ روز در شمال غرب، غرب و استان‌های واقع در دامنه‌های جنوبی البرز مرکزی وزش باد شدید و در برخی نقاط گرد و خاک و در استان‌های ساحلی خزر و اردبیل وزش باد گرم جنوبی و افزایش دما پیش‌بینی می‌شود.
چهارشنبه و پنجشنبه در غالب مناطق کشور جوی آرام حاکم است.
تا روز سه‌شنبه در نیمه شمالی کشور افزایش نسبی دما رخ خواهد داد، لذا احتمال وقوع بهمن در ارتفاعات البرز و زاگرس مرکزی وجود دارد.
خلیج فارس، تنگه هرمز و دریای عمان نیز تا روز سه‌شنبه مواج هستند.
هشدار به استان‌های ساحلی
سازمان هواشناسی همچنین برای استان‌های ساحلی هشدارهای زرد و نارنجی صادر کرد.
بر اساس هشدار زردرنگ، از اواخر وقت فردا (دوشنبه) تا ظهر چهارشنبه ۱۴۰۲/۱۱/۱۸ افزایش بیشینه سرعت وزش باد تا ۲۸ نات و افزایش بیشینه ارتفاع امواج تا ۱/۵ متر در مناطق ساحلی و فراساحلی (با تاکید بر افزایش سرعت وزش باد) استان‌های گیلان، مازندران و گلستان در دریای خزر رخ خواهد داد.
براساس هشدار نارنجی هم افزایش بیشینه سرعت وزش باد تا ۳۰ نات و افزایش بیشینه ارتفاع امواج تا ۲ متر در مناطق ساحلی و بیش از ۲ متر در مناطق دور از ساحل در روزهای اعلام‌شده در استان‌های زیر رخ خواهد داد:
سه‌شنبه ۱۴۰۲/۱۱/۱۷: مناطق ساحلی و دور از ساحل استان‌های بوشهر و هرمزگان، در نواحی مرکزی و شرقی خلیج فارس، تنگه هرمز و دریای عمان
چهارشنبه ۱۴۰۲/۱۱/۱۸: مناطق ساحلی و دور از ساحل استان‌های بوشهر و هرمزگان، در نواحی مرکزی و شرقی خلیج فارس و تنگه هرمز و مناطق دور از ساحل دریای عمان
بر اثر این مخاطره جوی اختلال در تردد و فعالیت‌های دریایی، خطر غرق شدن شناورها و شناگران، آسیب دیدن شناورهای سبک و تفریحی، آسیب دیدن تورهای صیادی، خسارت دیدن تاسیسات و اختلال در فعالیت‌های ساحلی و فراساحلی و اختلال در فعالیت سکوهای نفتی پیش‌بینی شده است.
سازمان مذکور موارد زیر را توصیه کرد:
منع شنا و غواصی، منع فعالیت‌های شیلاتی، محدودیت در تردد شناورهای سبک و تفریحی، اتخاذ تمهیدات لازم جهت ورود و خروج کشتی‌ها به بنادر و فعالیت‌های پشتیبانی صنایع فراساحل، اتخاذ تمهیدات لازم جهت فعالیت‌های ساحلی و فراساحل و سکوهای نفتی و همچنین آماده‌باش برای مواجهه با خسارت احتمالی توسط فعالان دریایی."
culture,"به گزارش همشهری آنلاین، سردار رهام‌بخش حبیبی فرمانده انتظامی استان فارس اظهار داشت: ساعت یک بامداد امروز دهم بهمن‌ماه ۱۴۰۲ ماموران انتظامی شهرستان نی‌ریز در راستای طرح برخورد با قاچاقچیان و سوداگران مرگ به یک سواری پژو ۴۰۵ مشکوک شده و دستور ایست دادند.
وی افزود: سواری پژو پس از طی مسافتی کوتاه متوقف شد و ۴ نفر شرور مسلح از خودرو پیاده شده و به سمت ماموران انتظامی شهرستان نی‌ریز اقدام به تیراندازی کرده و سریعا از محل متواری شدند.
فرمانده انتظامی استان فارس بیان کرد: ۲ نفر از کارکنان نیروی انتظامی به هویت‌های سرهنگ دوم رضا شاهسونی و ستوان‌دوم علی شاهسونی به درجه رفیع شهادت نائل آمده و ۴ نفر دیگر نیز مجروح و روانه بیمارستان شدند.
وی گفت: بلافاصله طرح مهار اجرا شد و تلاش برای دستگیری اشرار و قاچاقچیان مسلح توسط تیم‌های عملیاتی پلیس ادامه دارد و نتیجه متعاقبا اطلاع رسانی خواهد شد."
culture,"به گزارش همشهری آنلاین، «چاقو را روی مچ دستم گذاشت و دست دیگرش را روی قفسه سینه‌ام؛ نفسم در سینه حبس شده بود. نفهمیدم چطوری؛ اما در یک لحظه گوشی را قاپید و رفت!» این صحبت‌های دختر جوانی است که چندی پیش در تقاطع فتح - لشگری مورد زورگیری قرار گرفته است.
ترافیک با طعم چاقو و زورگیری؛ مالباخته: هنوز دلم می ترسد!
دختر جوان می‌گوید: ۲۶ دی‌ماه ساعت حدوداً ۱۰ و نیم صبح، توی ترافیک در تقاطع فتح-لشگری پشت ماشین های دیگر متوقف مانده بودم. ماشینم یک ۲۰۶ خاکستری است، شیشه کمی پایین بود. گوشی موبایلم هم روی پاهایم بود؛ در حال و هوای خودم بودم که با ضربه صدای انگشتی که به شیشه راننده خورد سرم را برگرداندم. دو موتوری بودند هر کدام دو ترکه. با کاپشن مشکی رنگی که چند علامت هم داشت درست مثل همین لباس‌های نظامی مأموران پلیس که اینجا می بینید.
فکر کردم پلیس هستند؛ دستش را که تکان داد شیشه را کمی پایین آوردم اما به محض این کار چاقو را روی مچ دستم گذاشت و با دست دیگرش قفسه سینه‌ام را فشار داد. نفسم تنگ شده بود؛ وحشت وجودم را فرا گرفته بود؛ اصلا نمی دانستم چه باید بکنم در حالیکه هیچ کار هم نمی توانستم انجام دهم! نفهمیدم چه شد سریع گوشی را که روی پاهایم بود برداشت و فرار کرد؛ موبایلم آیفون ۱۳ پرومکس مشکی بود.
دختر جوان اگرچه سعی می‌کند خودش را قوی نشان دهد اما تا می پرسم چه احساسی داشتی، آرام می گوید: هنوز هم دلم می لرزد، مچ دستش را که هنوز جای تیزی رویش مانده نشانم می دهد و با انگشت دیگر نوازشش کرده و می‌گوید با اینکه سارق را گرفته اند اما حالم، حال خوبی نشده است؛ هنوز می ترسم؛ استرس دارم که نکند دوباره مورد زورگیری قرار بگیرم.
دختر نفسی کشیده و سرش را بالا می آورد، بعد با دستش سارق زورگیری را که در گوشه حیاط آگاهی آن طرف تر ایستاده، نشانم می‌دهد و می‌گوید سارق همان بود، همان؛ تازه فهمیده‌ام ترک سوارش هم یک خانم بوده که لباس مردانه پوشیده بود.
زن جوان از روند پرونده اش می گوید، از بیمارستان رفتنش؛ از اینکه اگرچه آرامش نیافته اما به جایش پلیس توانسته یک هفته‌ای سارق را بگیرد؛ آن هم با نلاش مأموران پایگاه پنجم پلیس آگاهی در منطقه یافت‌آباد.
طاها ۱۵ ساله یک زورگیر است!
پسرک بچه‌ سال است. هنوز پشت لبش سبز نشده اما دستبند پلیس به دور دست‌هایش قفل شده است. اسمش طاهاست؛ ۱۵ ساله، به جرم گوشی قاپی در محدوده بعثت دستگیر شده است. همین که می‌پرسم اینجا چه کار می‌کنی؛ قطره‌های اشک گوله گوله از چشمانش می‌ریزد. می‌گوید: خانم اشتباه کردم. غلط کردم. تو را به خدا کمک کنید. بیایم بیرون توبه می‌کنم می‌روم امام رضا، آنجا عهد می‌بندم... به خدا راست می‌گویم.
از طاها می‌پرسم تو که اینقدر نادم و پشیمان هستی اصلاً چه شد رفتی به سمت سرقت و گوشی قاپی؛ آن موقع نترسیدی و فکر نکردی که نکند دستگیر شوی؟
سارق شدن یک زن برای نجات شوهرش | همسرم تاجر پارچه بود | دستگیری در یک ماجرای عجیب
به سختی دست‌هایش را که به دست پسری دیگر دستبند شده بالا آورده و با پشت دست اشک‌هایش را پاک می‌کند. روی انگشت شست یکی از دستانش تصویر یک گل رز تاتو شده؛ می‌گوید: خانم؛ از روی بدبختی رفتم؛ قبلاً شابلون‌زنی کار می‌کردم طرح لباس؛ اما پول لازم داشتم. نمی‌دانم چه شد شیطان گولم زد خودم را بدبخت کردم. طاها وسط گریه کردن می‌گوید: مادرم نمی‌داند چه شده؛ شما را به خدا از من عکس نگیرید.
به طاها اطمینان می‌دهم عکسی در کار نیست؛ می‌پرسم مگر می‌شود مادرت نداند این روزها کجا هستی؟ می‌گوید: مادرم می‌داند دستگیر شده‌ام اما نمی‌داند برای چه؛ هنوز حرفش تمام نشده که آن یکی متهمی که آنطرف ایستاده، با صدای بلند می‌گوید خانم گول نخورید، همه خانواده‌اش تا الان فهمیده‌اند.
اشک طاها دوباره سرازیر می شود. طاها تا کلاس هشتم درس خوانده، می‌گوید: می‌شود شما پا پیش بگذارید و بگویید که مرا با قید سند آزاد کنند. می پرسم مگر سند دارید؟ دوباره اشکش را پاک کرده و می گوید: یکی از فامیل‌های‌مان ماشین سنگین دارد از آنهایی که تا بندرعباس نفت می‌برد. او به پدرم گفته که اگر سند بخواهند می‌گذارد تا من بیرون بیایم و زندان نروم؛ به پدرم گفته حیف است این بچه به زندان برود و آلوده شود.
از طاها می‌پرسم چند فقره سرقت کرده‌ای؟ می‌گوید پنج‌تا؛ آخر فقط دو هفته بود که دزدی می‌کردیم.
اما افسر پرونده اینجا حرف دیگری دارد؛ می‌گوید: این دو پسربچه دست‌های‌شان به هم دستبند شده در عرض ۷_۶ ماه حداقل ۴۰-۵۰ دستگاه گوشی تلفن همراه شهروندان را به سرقت برده‌اند اگرچه هیچ کدام سابقه دار نیستند.
امیر محمد بچه طلاق است؛ به او کمک کنید!
امیرمحمد هم ۱۵ ساله است. بچه‌ محل طاها؛ از بچگی با هم بزرگ شده‌اند. مدرسه هم با هم رفته‌اند؛ از بازی توی حیاط مدرسه گرفته تا فوتبال توی کوچه و محله، همیشه با هم بوده‌اند تا اینکه با هم به دزدی و سرقت پرداخته و دستگیر شده و حالا هم دستبند به دست در کنار هم در حیاط پلیس آگاهی ایستاده‌اند.
از امیرمحمد می‌پرسم چطور زورگیری می‌کردید؛ می‌گوید: دو نفری با هم روی موتور. می‌پرسم موتور مال چه کسی بود؛ امیرمحمد مکث می‌کند و می‌گوید موتور که نداشتیم، من پنج روز پیش یک موتور خریدم آن هم قسطی که ماهانه ۱۲ میلیون و ۵۰۰ هزار تومان باید قسط بدهم. می‌پرسم مگر چقدر درآمد داشتی که می‌خواستی این مقدار هم قسط بدهی؟ حتما روی پول سرقتها حساب باز کرده بودی.
امیرمحمد می‌گوید: هنوز به قسطش نرسیدیم که دستگیر شدم. موقع سرقت‌ها با یک موتور هوندا می‌رفتیم؛ از دوستان‌مان قرض می گرفتیم.
امیرمحمد تا کلاس نهم درس خوانده؛ در رستوران کار می‌کرده؛ اما به قول خودش پول کفاف نمی‌داده و با طاها نقشه سرقت ریخته و گوشی‌های مردم را سرقت می‌کردند.
هنوز سؤالاتم از امیر محمد تمام نشده که طاها با التماس می‌گوید: خانم به جای من به امیرمحمد کمک کنید. امیرمحمد از من واجب تر است او بچه طلاق است!
اخاذی مأمور شهرداری‌های تقلبی از وانتی‌ها
باند ۳ نفره ای تشکیل داده و با معرفی خود به عنوان نیروهای شهرداری از مردم زورگیری می کردند؛ آن هم بیشتر از وانتی ها، توی منطقه ۹ و ۱۰ چراکه وانتی های بیشتری برای فروش اجناس در معابر آن مناطق وجود دارند؛ جلورفته و از آنها اخاذی می کردند تا اینکه آخرین بار جلوی دادگاه دستگیر شدند. متهمان پرونده زورگیری از وانتی‌ها حالا اینجا در محوطه پلیس آگاهی پایتخت سه نفری در کنار هم دستبند به دست ایستاده‌اند.
مردان جوانی هستند که به گفته خودشان از شهرستان برای کار به تهران آمده اند؛ چند صباحی هم کار کرده و سابقه کار هم دارند از کارگری و پیک موتوری گرفته تا اسنپ و مسافرکشی؛ اما حالا به جرم اخاذی و زورگیری دستگیر شده‌اند اگرچه خودشان می‌گویند به خاطر ی مبلغ ناچیز ۲۰۰ و خرده‌ای هزار تومان دستگیر شده اند اما پرونده شان چیز دیگری می‌گوید!
کور شدن زن فروشنده در درگیری با سارق زورگیر | چاقو خوردن شوهر در دفاع از همسرش
جبرائیل ۳۲ ساله می‌گوید به همراه همان دو نفر از دوستانش که دستان شأن به هم دستبند شده در محدوده دادگاه ناحیه ۳۴ دستگیر شده اند. می‌گوید آنجا ایستاده بودیم چون ماشین‌مان خراب شده بود اما پلیس ما را به جرم زورگیری گرفت.
میلاد ۲۳ ساله هم که سابقه قاچاق مشروب در کارنامه دارد به عنوان راننده پژو۴۰۵ و به جرم زورگیری دستگیر شده؛ همراه اینها رضا ۳۲ ساله هم هست که روی صورتش چندین جای خودزنی است که می‌گوید سابقه درگیری و زورگیری دارم اما جای بریدگی‌های روی صورتم خودزنی است مشکل اعصاب دارم به جای اینکه بقیه را بزنم خودم را می‌زنم!
هر سه نفر اگرچه منکر زورگیری‌ هستند و می گویند سر یک کینه و اختلاف گذرشان به اینجا افتاده اما افسر پرونده می گوید: بر اساس گزارشات اعلام شده از سوی مردم به پلیس مبنی بر زورگیری چند نفر در قالب ماموران شهرداری تیم پلیسی پایگاه هشتم پلیس آگاهی تهران وارد عمل شده و با انجام اقدامات فنی و پلیسی موفق به شناسایی سارقین و بازداشت آنها شدند.
این افراد خودروهایی را که مشغول فروش بار یا محصولی در خیابان بودند شناسایی کرده و تحت عنوان مامور شهرداری با درخواست پول و زورگیری از مردم پول زیادی را به جیب می‌زدند که در مدت زمان کمتر از یک ماه به وسیله مأموران پلیس آگاهی پایگاه ۸ شناسایی و بازداشت شدند.
موبایل قاپی در زمان بیکاری!
رضا ۲۶ ساله سابقه‌دار است، قبلاً هم به جرم موبایل قاپی دستگیر شده و یک سال و نیم در زندان حبس کشیده و سال ۹۸ آزاد شده است. بعد از آن سرش گرم زندگی بود. ازدواج کرده و یک بچه سه ماهه دارد اما خودش می‌گوید وسوسه شدم! کارش در املاک بود اما روزهایی که کار نداشت با موتور هوندا می‌رفت سراغ مردم و گوشی‌ها را سرقت می‌کرد.
در مدت ۲ ماه ۲۰ تا ۳۰ فقره گوشی سرقت کرده اما می گوید برند خاصی مدنظرش نبوده هر چند که هر گوشی برای خودش قیمتی دارد از ۵۰۰ هزار تومان گرفته تا ۱۳ - ۱۴ میلیون تومان.
می‌پرسم؛ چاقو هم داشتی که افسر پرونده می‌گوید: زورگیر مسلحی نبوده، چاقو نداشته اما یک گاز اشک‌آور با خود همراه داشته است؛ اگرچه هیچ‌بار استفاده نکرده و به قول خودش برای ترساندن به همراه خودش می برد.
می‌پرسم روش سرقتت چگونه بود؟
جالب است بدون هیچ استرس و نگرانی به آرامی می‌گوید روشی نداشتم؛ دست می‌انداختم و گوشی را برمی‌داشتم؛ از پشت‌ فرمان، از دست‌شان، اصلا هرجا که گوشی در چشم بود می‌زدم؛ با کسی هم کاری نداشتم. می‌پرسم تا به حال گیر افتاده‌ای، مردم دنبالت کرده‌اند؟
می‌گوید دفعه آخر سر یافت‌آباد، یک گوشی را زدم، همان دقیقه مرد مالباخته داد و بیداد راه انداخت؛ از شانسم مأمور پلیس هم همان محدوده بود؛ هم مردم ریختند روی سرم و هم مأموران. می‌پرسم کتک هم خوردی؟ می‌گوید: هم مردم کتکم زدند و هم مأموران.
برای برخورد با قاپ‌زنان و زورگیران شلیک می‌کنیم؛ آن هم با رعایت قانون به کارگیری سلاح!
صدای سوت می‌آید. سردار برای آگاهی از روند کشف پرونده‌ها و بازدید از دستگیرشدگان وارد صحن پلیس آگاهی می‌شود.
میزها کنار هم چیده شده و پر است از موبایل‌های سرقتی، طلا، جواهرات و وسایل منزل؛ سارقان هم آن طرف حیاط از بزرگ و کوچک، بچه‌سال و میان‌سال، دستبند در دست و پابند به پا کنار هم قطار شده‌اند.
سردار کارآگاه علی ولی‌پور گودرزی، رئیس پلیس آگاهی پایتخت از دستگیری ۶۳ سارق خشن سابقه دار خبر می‌دهد و می‌گوید: ۳۷ نفر از این افراد کیف‌قاپ و ۲۶ نفر دیگر سارق منزل هستند که سابقه زندان و تکرار جرم دارند.
وی می‌گوید: با تلاش شبانه‌روزی مأموران پلیس آگاهی در طی سه روز این افراد دستگیر شده‌اند که از آنها بیش از ۱۰۰ میلیارد تومان اموال مسروقه کشف و ضبط شده؛ اموالی که سعی می‌کنم هرچه سریع‌تر به دست مالباختگان برسد.
رئیس پلیس آگاهی پایتخت از اجرای طرح کنترل مجرمان حرفه‌ای به صورت الکترونیکی خبر می‌دهد و می‌گوید: به زودی با اعلام فرمانده فراجا این طرح اجرا شده و مجرمان سابقه‌دار با پابند الکترونیکی کنترل می‌شوند؛ این اقدام هم در پیشگیری از سرقت نقش دارد و هم می‌تواند در شناسایی سارقان در کمترین زمان ممکن به پلیس کمک کند. پلیس در مقابله با قاپ زنان و زورگیران به محض رؤیت با رعایت قانون به کارگیری سلاح برخورد می‌کند."
culture,"به گزارش همشهری آنلاین، چند روز پیش بود که بهرام عین‌الهی، وزیر بهداشت از فعالیت‌های ویژه اورژانس در ماجرای آتش‌سوزی بیمارستان گاندی تشکر کرد و گفت: اورژانس ایران جزو برترین‌ها در منطقه و جهان است. امروز اورژانس به نقطه امید مردم تبدیل شده و اگر کسی دچار حادثه شود، امیدش تماس با فرشتگان اورژانس است و با دیدن آنها تسکین می‌یابد.
این در حالی است که تلاش اورژانسی‌ها هم باعث شده که با وجود تمام مشکلات اما رسیدن بیماران به بیمارستان‌ها و مراکز درمانی در کوتاه‌ترین زمان ممکن محقق شود.
جعفر میعادفر، رئیس سازمان اورژانس کشور در این باره به همشهری آنلاین می‌گوید: برای رساندن مصدومان و بیماران از طریق امدادهای اورژانسی به مراکز درمانی هر کشور شاخص‌های استاندارد خودش را دارد و اینگونه نیست که یک شاخص جهانی برای همه کشورها تعریف شده باشد.
او ادامه می‌دهد: بر اساس مصوبه دولت ما موظف به اعزام و رساندن مصدومان تا 15 دقیقه هستیم که این زمان‌بندی به جز شهر تهران در شهرهای کشور زیر 15 دقیقه است. این زمان‌بندی در شهرهای کوچک 8دقیقه و در شهرهای بزرگ 10 تا 12دقیقه است.
البته به گفته میعادفر در تهران به دلیل عوامل مختلف این عدد بالاتر است، اما اقداماتی در حال انجام است که کاهش پیدا می‌کند، از جمله افزایش ماموریت‌های اورژانس هوایی و افزایش تعداد موتورلانس‌ها برای تسریع در اعزام به محل حادثه و...
بیشتر بخوانید
اولین تماس ۱۶:۲۵، اولین امدادرسانی ۱۸:۳۶
چرا در حادثه بیمارستان گاندی از اورژانس هوایی استفاده نشد؟
درخواست اورژانس تهران: لطفا تلفن‌های اورژانس را مشغول نکنید"
culture,"همشهری آنلاین: این نمایشگاه با ماهیت حفظ و احیای محیط زیست پایدار برپا شده است. مباحثی از جمله، کنترل آلاینده‌ها و مدیریت پسماند، حفظ خاک و منابع آب و هوای پاک، مدیریت بهداشت، ایمنی و محیط زیست، حمل ونقل پاک و انرژی‌های تجدیدپذیر نیز از محورهای اصلی بیست و یکمین نمایشگاه محیط زیست است.
دکتر محمدرضا قادری، دبیر علمی این نمایشگاه با بیان اینکه حدود ۳۰۰ شرکت در حوزه های صنایع سنگین شامل پتروشیمی‌ها، شرکت‌های نفت، ‌ گاز و فولاد در این نمایشگاه حاضر خواهند بود، گفت: یک پاویون ویژه نیز مخصوص شرکت‌های دانش بنیان در این نمایشگاه برپا می‌شود که ۶۰ شرکت در آن حضور خواهند داشت.
بیشتر بخوانید
نمایشگاه محیط زیست در منطقه ۱۰
ضرورت افزایش ضریب حساسیت جامعه نسبت به محیط زیست"
culture,"به گزارش همشهری آنلاین، سازمان سنجش در اطلاعیه‌ای از تمدید مهلت ثبت‌نام و اصلاحات (سری دوم) دفترچه راهنمای ثبت‌نام آزمون استخدام مشاغل «آموزگاری- دبیر و هنرآموز» وزارت آموزش‌ و ‌پرورش سال ۱۴۰۳ خبر داد.
امتیاز ویژه متاهل‌ها در آزمون استخدامی آموزش و پرورش | فقط چند ساعت وقت دارید برای ثبت‌نام مهلت دارید
شرایط شرکت در آزمون استخدامی آموزش و پرورش اعلام شد | ۴۰ ساله‌ها هم می‌توانند استخدام می‌شوند ، اما این افراد نه!
برای مشاهده اطلاعیه تمدید مهلت ثبت‌نام و اصلاحات (سری دوم) دفترچه راهنمای ثبت‌نام آزمون استخدام مشاغل «آموزگاری- دبیر و هنرآموز» وزارت آموزش‌ و ‌پرورش سال ۱۴۰۳ اینجا کلیک کنید.
اصلاحات منابع و مواد آزمون، جدول توزیع امتیازات آزمون در بخش امتحان کتبی و ارزیابی تکمیلی، جداول سنجش و ارزیابی شایستگی‌های مرحله ارزیابی تکمیلی و رشته‌های تحصیلی مجاز برای دبیری آمادگی دفاعی را می‌توانید در دفترچه مذکور ببینید."
culture,"به گزارش همشهری آنلاین، هاشم کارگر رئیس سازمان ثبت احوال کشور با اشاره به روند صدور کارت هوشمند ملی اظهار داشت: مدتی رخوت در تولید کارت‌های ملی و صدور آن برای هموطنان ایجاد شده بود که مربوط به سال ۹۷ تا ۱۴۰۰ بود.
وی یاآور شد: با شروع دولت سیزدهم ۱۰ میلیون نفر از هموطنان درخواست کارت هوشمند ملی داده بودند و در صف انتظار بودند که بیش از دو سال بود که صادر نشده بود اما با اتفاق خوبی که افتاد و به رغم همه مشکلات در تولید بدنه و تراشه گذاری داشتیم، توانستیم این صف را کوتاه کنیم به ۱۰ میلیون کارتی در صف انتظار بودند رسیدگی کردیم امیدورایم با هماهنگی که با وزارتخانه های اقتصاد و اطلاعات انجام شده است و همچنین با همکاری سازمان برنامه و بودجه در تامین بودجه آن بتوانیم باقی کارت‌های در انتظار هموطنان را در کمترین زمان ممکن را در اختیار آنها قرار دهیم.
کارگر در پاسخ به این سوال که در حال حاضر چه تعداد از افرادی که تقاضای کارت هوشمند ملی کرده اند در صف انتظار دریافت کارت هستند، تصریح کرد: حدود ۳ میلیون و ۵۰۰ هزار نفر در صف انتظار هستند و در مجموع از ابتدای صدورکارت هوشمند ملی تاکنون بیش از ۶۳ میلیون نفر کارت خود را دریافت کرده اند.
پذیرش تقاضای کارت هوشمند ملی برای ایرانیان در ۲۸ نمایندگی خارج از کشور
وی ادامه داد: یکی از اتفاقاتی خوبی که در زمینه صدور کارت هوشمند ملی داشتیم این بود که در یک سال و نیم اخیر با هماهنگی وزارت امور خارجه توانستیم برای هموطنان خارج از کشور ما بتوانند در نمایندگی‌های ایران در مناطق خارج از کشور کارت صادر شود و آنها کارت خود را دریافت کنند.
وی افزود: هموطنان ما در خارج از کشور به نمایندگی‌ها مراجعه می کنند و درخواست به صورت الکترونیک به وزارت خارجه ارسال می‌شود و کارت برای آنها صادر می‌شود و کارت از این طریق در اختیار ایرانیان خارج از کشور قرار می گیرد.
کارگر گفت: در حال حاضر در ۲۸ نمایندگی خارج از کشور افراد برای صدئر کارت هوشمند ملی به ما معرفی می شوند اما حدود ۸۰ نمایندگی هم وجود دارد که اگر به ما افرادی را به ما معرفی کنند می‌توانیم کارت ملی را بر آنها صادر کنیم.
رئیس ازمان ثبت احوال اعلام کرد:در حال حاضر ۱۵ هزار درخواست ایرانیان خارج از کشور برای ما آمده بود که اقدامات لازم برای صدور کارت برای همه آنها انجام شد و کارت به آنها تحویل داده شده است.
تمدید اعتبار کارت‌های هوشمند ملی تا سال ۱۴۰۵
کارگر پاسخ به این سوال که اعتبار کارت های هوشمند ملی برخی از هموطنان رو به اتمام است، تاکید کرد: برای اینکه هم هموطنان به راحتی از این کارت‌ها استفاده کنند و هم هزینه‌های مربوط صدور دوباره کارت را نداشته باشند، قرار شد که تاریخ اعتبار همه افرادی کارتشان تا سال ۱۴۰۳ و قبل از آن است تا پایان سال ۱۴۰۵ تمدید شود.
کاربردی شدن کارت هوشمند ملی و تجمیع با کارت‌های دیگر در چه مرحله‌ای است؟
وی در مورد کابردی شدن کارت هوشمند ملی نیز گفت : یکی از کارهایی که در این چند سال قبل توفیقی برآن انجام نشد موضوع کاربردی شدن و استفاده از قابلیتهای مختلف این کارت است که بسیار مهم است و همواره مدنظر سازمان ثبت احوال بوده است و توفیقی در این خصوص انجام نشد.
کارگر ادامه داد: در مورد استفاده از قابلیت‌های کارت هوشمند در یک سال اخیر با چند دستگاه این اقدام را شروع کردیم، از جمله با سازمان ثبت اسناد که اثر انگشتی که از مردم برای کارهای حقوقی گرفته می‌شود با اثر انگشت در کارت تطبیق داده می‌شود و قبال استفاده است.
وی افزود: یکی از پیشنهادهایی که در برنامه هفتم در صحن علنی مجلس رای نیاورد که ما اعتقاد داریم که کار بسیار مهمی بود، بحث تجمیع کارت‌های گوناگون که در دست مردم است در کارت هوشمند ملی بود.
رئیس سازمان ثبت احوال کشور یادآور شد: ولی ما این موضوع را ادامه دادیم و به دنبال آن با تفاهم‌نامه‌ای که با بانک ملی منعقد شد تا از قابلت ها و کاربردهای دیگر این کارت استفاده شود و در حال حاضر کارمندان ثبت احوال در داخل این زمان با استفاده از کارت هوشمند ملی خود می توانند ازبرخی از خدمات بانک ملی از طریق دستگاه های خود پرداز داخل ثبت احوال هم استفاده کنند و این طرح درسازمان به صورت آزمایش اجرا شده است.
وی تاکید کرد: اما ما اعتقاد داریم که درحوزه کارت هوشمند ملی به عنوان مثال در موضوع کارت پایان خدمت، گواهینامه‌ رانندگی و خیلی از کارت‌های دیگر که در دست مردم است با توجه به ارایه سرویس‌های الکترونیک می تواند مورد استفاده قرار گیرد.
برای افراد زیر ۱۵ سال هم کارت هوشمند ملی صادر می‌شود
رئیس سازمان ثبت احوال در مورد دادن کارت ملی به افراد زیر ۱۵ سال نیز گفت: برای صدور کارت به این گروه منع قانونی نداریم، مطالعات آن انجام شده و تصمیماتی هم در کنار مجوزهای قانونی گرفته شده است؛ اعتقاد داریم که برای افراد زیر ۱۵ سال هم کارت هوشمند ملی صادر شود.
وی درباره چگونگی صدور کارت هوشمند ملی به افراد زیر ۱۵ سال افزود: کارت هوشمند ملی این افراد را می‌توان از بدو تولد صادر کرد که تا چند سال برای وی قابل استفاده باشد.
کارگر اظهار داشت: با توجه به اینکه پس از چند سال و تا سن ۱۵ سالگی چهره فرد تغییر می کند، می توان کارت جدید صادر کرد.
رئیس سازمان ثبت احوال کشور در عین حال خاطر نشان کرد که کارت هوشمند ملی افراد زیر ۱۵ سال از نظر اطلاعات گنجانده شده در آن نسبت به افراد بالای ۱۵ سال تفاوت خواهد داشت اما از نظر امنیت همچون سایر کارت‌های هوشمند ملی خواهد بود."
culture,"به گزارش همشهری آنلاین، امروز مدارس بسیاری از شهرهای کشور به علت بارش شدید برف و ایجاد یخبندان و با رودت هوا تعطیل شده بود و امروز نیز با توجه به اینکه شرایط یخبندان در شهرهای نام برده تغییر چندانی نداشته است فردا احتمالا مدارس تعطیل خواهد بود اما باید تا قطعی شدن خبر تا ساعاتی دیگر صبر کرد.
تا این لحظه فردا ۱۵ بهمن مدارس در استان های زیر غیر حضوری شده است:
مدارس ابتدایی همدان روز یکشنبه مجازی شد
پیش دبستانی ها و مدارس مقطع ابتدایی همدان فردا، یکشنبه و برای دومین روز متوالی بدلیل برودت هوا تعطیل و آموزشها به صورت مجازی اعلام شد.
روابط عمومی آموزش و پرورش همدان شنبه شب اعلام کرد: باتوجه به برودت هوا، یخبندان و سرمای شدید، مراکز پیش دبستانی و مدارس ابتدایی در سراسر استان، فردا ۱۵ بهمن ماه در نوبت صبح و عصر تعطیل و آموزش ها به صورت مجازی و در بستر شبکه شاد صورت می گیرد.
همچنین مراکز سنجش بدو ورود به دبستان نیز یکشنبه تعطیل هستند.
مدارس مقطع ابتدایی در کرمانشاه با ۲ ساعت تاخیر آغاز خواهد شد
افشین یگانه مدیرکل مدیریت بحران استانداری کرمانشاه اظهار کرد: مدارس مقطع ابتدایی در ۱۱ شهرستان استان کرمانشاه فردا با ۲ ساعت تأخیر آغاز خواهد شد.
او افزود: علت این تأخیر در شروع فعالیت مدارس، برودت هوا است.
برخی مدارس خراسان رضوی روز یکشنبه غیرحضوری شد
رییس اداره اطلاع رسانی و روابط عمومی آموزش و پرورش خراسان رضوی گفت: فعالیت برخی از مدارس استان خراسان رضوی در نوبت صبح و عصر فردا، یکشنبه ۱۵ بهمن ۱۴۰۲ غیر حضوری شد.
حسین محمدزاده گنج اظهار کرد: به علت برودت هوا، بارش برف و لغزندگی سطح معابر، فردا یکشنبه ۱۵ بهمن ماه، فعالیت آموزشی مدارس ابتدایی شهرستان‌های گلبهار و چناران در نوبت صبح و عصر به صورت غیر حضوری است.
رئیس اداره اطلاع رسانی و روابط عمومی آموزش و پرورش خراسان رضوی ادامه داد: همچنین فعالیت آموزشی مدارس ابتدایی در شهرستان‌های طرقبه شاندیز و کدکن تربت حیدریه در نوبت صبح به صورت غیر حضوری و از طریق پیام رسان شاد برگزار خواهد شد.
وی افزود: مهدهای کودک، پیش دبستانی‌ها، مدارس استثنایی و فعالیت مراکز جامع سنجش آموزش و توانبخشی مناطق و شهرستان‌های یاد شده تعطیل هستند.
مدارس ابتدایی بروجرد فردا یکشنبه با یک ساعت تاخیر آغاز می‌شود
مدارس ابتدایی نوبت صبح بروجرد بنا بر اعلام ستاد مدیریت بحران این شهرستان فردا، یکشنبه ۱۵ بهمن ماه با یک ساعت تاخیر فعالیت خود را آغاز خواهد کرد. به گزارش روابط عمومی فرمانداری ویژه شهرستان بروجرد، با توجه به یخبندان و برودت هوا در سطح شهرستان و بر اساس تصمیم ستاد مدیریت بحران بروجرد، تمامی مدارس پیش دبستانی نوبت صبح در این شهرستان تعطیل است و مدارس ابتدایی نوبت صبح نیز با یک ساعت تاخیر فعالیت خود را آغاز خواهد کرد.
بنا بر این گزارش، سایر مقاطع تحصیلی طبق روال قبل فعالیت خود را آغاز خواهد کرد.

 "
culture,"به گزارش همشهری آنلاین، عباس مسجدی، رئیس سازمان پزشکی قانونی کشور امروز در نشست خبری با اصحاب رسانه اظهار کرد: در بدو تشکیل سازمان پزشکی قانونی تعداد ۵۰ مرکز برای ارائه خدمات داشتیم و اکنون ۴۷۰ مرکز الان داریم.
وی افزود: امروز در امریکا کیتی که در آزمایشگاه‌های ژنتیک و پزشکی قانونی مورد استفاده قرار می‌گیرد، ۲۷ لوکوس است، ما در ایران کیتی در سازمان پزشکی قانونی استفاده می‌کنیم، ۲۸ لوکوس است.
مسجدی گفت: تعداد آزمایشگاه‌های ژنتیک ۱۰ مورد بوده است که آزمایشگاه مرکزی در سازمان هم ایجاد شده است که در مجموع ۱۱ آزمایشگاه ژنتیک داریم و تا کنون ۵۹ هزار پروفایل ژنتیک در این مراکز ثبت شده است.
رئیس سازمان پزشکی قانونی بیان کرد: زمان پاسخگویی در تشریح اجساد در سال ۱۳۷۲ حدود ۱۸۰ روز بوده که اکنون این مدت زمان به ۶۴ روز رسیده است.
وی ادامه داد: در سال ۱۳۷۲ تعداد ۱۵۰ پزشک و اکنون ۸۹۴ پزشک در سازمان پزشکی قانونی داریم.
مسجدی با اشاره به آمارهای مربوط به مسمومیت با گاز CO خاطرنشان کرد: در سال ۱۴۰۱ تعداد ۴۶۰ مورد مسمومیت گزارش شده است و امسال ۴۰۵ مورد ثبت شده است که از این تعداد حدود ۱۸۱ مورد فقط در فصل پاییز ثبت شده است.
رئیس سازمان پزشکی قانونی گفت: در سال گذشته تعداد ۱۵۳۱ مورد سوختگی در سازمان پزشکی قانونی ثبت شده است که امسال این عدد به ۱۵۰۵ مورد رسیده است، یعنی کاهش ۲.۲ درصدی داشته است.
وی به آمار مربوط به غرق شدگی اشاره کرد و گفت: تعداد ۸۷۱ مورد غرق شدگی از ابتدای سال تا کنون ثبت شده است که نسبت به مدت مشابه سال قبل ۱۵ درصد کاهش داشته است.
مسجدی به آمار مربوط به حوزه سقط درمانی هم اشاره کرد و گفت: در سال ۱۴۰۱ حدود ۸ هزار و ۲۷۷ مورد پرونده سقط درمانی تشکیل شده است که امسال این عدد به ۸ هزار و ۵۱۱ مورد رسیده است، یعنی ۳ و نیم درصد تشکیل این پرونده‌ها افزایش داشته است.
رئیس سازمان پزشکی قانونی کشور ادامه داد: از تعداد پرونده‌های تشکیل شده برای سقط درمانی در سال گذشته ۶ هزار و ۶۹۹ مورد مجوز سقط جنین صادر که در امسال این عدد به ۶ هزار و ۵۴۳ رسیده است یعنی ۲.۳ مورد کاهش داشته است.
وی به بیشترین شکایت مردم از پزشکان اشاره کرد و گفت: به ترتیب شکایت از خدمات دندانپزشکی، جراحی زیبایی و پلاستیک و زنان در صدر شکایت‌های مردم قرار دارد.
مسجدی به حوادث اخیر اشاره کرد و گفت: همکاران ما در سازمان پزشکی قانونی سعی کردند در حادثه‌ای در حداقل زمان ممکن نتایج را اعلام کنند به عنوان مثال در حادثه تروریستی کرمان، آتش‌سوزی مرکز ترک اعتیاد لنگرود و حادثه واژگونی ون محور قم – کاشان در کمتر از ۲۴ ساعت نتایج بررسی اجساد اعلان شد.
ثبت نمونه خون بیش از ۲۰۵ هزار مجرم جرائم خشن و پرتکرار
وی با بیان اینکه اگرچه بانک ژنتیک در سازمان پزشکی قانونی است اما افتخار آن برای کل کشور است: بیش از ۲۰۵ هزار نمونه خون از مجرمین جرایم خشن و پرتکرار ثبت شده است که از این تعداد ۱۱۵ هزار پروفایل (نقشه ژنی یا همان ساختار DNA) ژنتیکی استخراج شده است.
مسجدی گفت: که از این تعداد ۴۵۰۰ مورد یا شخص تطبیق داشته و ۲۰۰ مورد از سرصحنه برداشته شده که بعد از آن در آزمایشگاه‌های ژنتیک تطبیق داده شده است.
به گفته رئیس سازمان پزشکی قانونی کشور، امکان نگهداری نمونه ژنتیک‌ها تا ۱۵ سال در سازمان پزشکی قانونی جمهوری اسلامی ایران وجود دارد.
وی با اشاره به آمار تصادفات گفت: تشکیل پرونده قضایی برای تصادفات از سال آینده حذف می‌شود و قرار است تا یک پرونده واحد بین پزشکی قانونی، فراجا و بیمه ثبت شود."
culture,"به گزارش همشهری آنلاین، حوالی ظهر روز سه‌شنبه ۱۰بهمن ماه بود که خبر ناپدید شدن فاطمه‌زهرا در فضای مجازی منتشر و تقلای بسیاری از اهالی البرز برای یافتن سرنخی از او آغاز شد. چند ساعت بعد که با پدر دختربچه صحبت‌ کردیم، به شدت مضطرب و منتظر یک تماس تلفنی نجات‌بخش بود تا از برزخ بی‌خبری رها شود. ساعاتی بعد از آخرین تماس‌مان، فرمانده انتظامی استان البرز خبر قتل دختربچه را اعلام ‌کرد.
محمد سعیدی پدر «فاطمه‌زهرا» از قتل او برمی‌دارد: «ساختمانی‌که من و برادرانم در آن زندگی می‌کنیم، متعلق به پدرم است که او طبقه اول را به یک زوج اجاره داده. آنها حدود ۲ سال است‌ مستاجر پدرم هستند. تمام بنگاه‌های منطقه می‌دانند که او واحدش را به زوج‌هایی اجاره می‌دهد که تازه زندگی‌شان را آغاز کرده‌اند. او در دریافت اجاره‌بها هم منصف بود. مثلا اگر ۵ میلیون تومان بود، پدرم ۲ میلیون می‌گرفت تا زندگی زوج‌ها جان بگیرد. برای همین این شایعه ‌که مستاجر با صاحبخانه یعنی پدرم اختلاف و مشکل داشت، دروغ است. اخلاقی نیست برخی برای دیده شدن در فضای مجازی هرمطلبی را منتشر کنند.
تیغه کارد در سینه مردی که زنش خائن بود | ماجرای ۲۰ هزار تماس و پیامک کثیف
صحبت‌هایم با رسانه شما مورد تایید من است. در مدتی ‌که این زن و شوهر بدون فرزند مستاجر پدرم بودند، هرگز آنها را ندیدیم. روز قبل از جنایت، زن همسایه غیرمنتظره به درخانه ما آمد و به همسرم‌ گفت به دخترت بگو بیاید. همسرم پرسید با او چه ‌کار داری‌ که جواب داد دلم برایش تنگ شده است و می‌خواهم او را ببینم. دخترم آمد و زن همسایه او را در آغوش ‌گرفت و بوسید. بعد چند مجله تفریحی به عنوان هدیه به او داد و گفت: می‌دانی چقدر دوستت دارم؟! دیشب خوابت را دیدم. از بس دوستت دارم نتوانستم تحمل‌ کنم و آمده‌ام ترا ببینم. دخترم فقط ۷ سال داشت. وقتی به دختربچه محبت‌ کنی، در ذهن‌ کودکانه‌اش می‌گوید چقدر این‌ آدم خوب و مهربان است. روز جنایت، ساعت ۷و ۲۵ دقیقه صبح سرویس دخترم آمد تا او را به مدرسه برساند. وقتی بوق زد، همسرم به دخترم‌ گفت برو پایین تا من هم چادر سر کنم و بیایم.»
فاطمه‌زهرا با شوق ‌کودکانه پایین رفت؛ غافل از این‌که هیولای مرگ به انتظار نشسته بود: «دخترم به پارکینگ رفت و دیگر نمی‌دانیم چه اتفاقی افتاد و زن همسایه باید اعتراف‌ کند. تمام این اتفاقات در مدت ۲۰ تا ۳۰ ثانیه افتاد. راننده سرویس‌ که جلوی در بود، گفت‌ آقای سعیدی یک خودرو با عجله از پارکینگ‌تان بیرون رفت. راننده ابتدا به در پارکینگ ‌کوبید، بعد دنده عقب‌ گرفت و به خیابان رفت. پرسیدم دخترم‌ کجاست؟ گفت دخترت اصلا از در خانه بیرون نیامد. همان‌جا به پراید هاچ‌بک نوک مدادی‌ که صاحبش مستاجر خانه ما بود، مشکوک شدیم و بعد با مراجعه به دادگستری پرونده بچه‌دزدی تشکیل دادیم و تحقیقات پلیس شروع شد.
من‌ که مشکوک شده بودم به مرد مستاجر گفتم از همسرت بپرس چرا این‌طوری از خانه بیرون رفته است. او هم زنگ زد و زن‌ گفت سر کار هستم. از محل‌ کارش جویا شدیم‌ که‌ گفتند ۲ ماه است اخراج شده. شوهرش دوباره زنگ زد و این بار گفت جای دیگری است. بار سوم تماس‌ گرفت ‌که زن‌ گفت می‌خواهد قهوه بخرد. از صبح به او زنگ می‌زدیم ‌که برگردد، اما مدام طفره می‌رفت.»
در حالی‌ که عکس‌های فاطمه‌زهرا با لباس فرم مدرسه در فضای مجازی دست به دست می‌شد، ماموران ‌آگاهی استان البرز شروع به بررسی دوربین‌های مداربسته‌ کردند و خودرویی را دیدند که‌ کودکی در آن نشسته بود: «‌دخترم سنی نداشت ‌که‌ جیغ بزند و کمک بخواهد. او خیلی مظلوم بود. برادرزاده ۱۴ساله‌ام ‌که هر روز ساعت ۶/۵ صبح به مدرسه می‌رفت، به من ‌گفت ۳، ۴ روز بود که می‌دیدم آن زن در حالی ‌که پتو رویش ‌کشیده‌، داخل پراید روشن می‌نشست. انگار از قبل نقشه‌ کشیده بود که دخترم را تنها گیر بیاورد.»
زن همسایه سرانجام ساعت ۱۱ صبح سه‌شنبه به خانه برگشت و همراه شوهرش بازداشت شد. آن‌طور که پدر دخترک می‌گوید، زن همسایه حتی در پلیس ‌آگاهی حاضر به همکاری نبود. او به قتل اعتراف‌ کرده بود، اما می‌گفت برای قتل همدست داشته و نام‌های مختلفی به پلیس می‌داد، اما با تحقیقات مشخص شد در این قتل تنها بوده است‌: «هنوز نمی‌دانیم دخترم چطور به قتل رسیده اما به‌ گفته یکی از ماموران جای یک ضربه روی سر بچه‌ام بود. او دخترم را ۲ روز در بیابان رها کرده بود و ساعت ۵، ۶ بعدازظهر چهارشنبه پیکر او پیدا شد.»
بغض راه‌ گلوی پدر را می‌بندد و بعد از کمی سکوت ادامه می‌دهد: «نمی‌دانیم انگیزه او چه بوده و منتظریم آگاهی اعلام‌کند. بعضی می‌گویند از سر حسادت و این‌که فرزندی نداشت دست به قتل زده است.»
سردار حمید هداوند فرمانده انتظامی ‌استان البرز با اشاره به ارجاع پرونده مفقودی دختربچه ۷ ساله در منطقه شهرک یاس‌ کرج‌ گفت: «متهم پرونده ‌که زنی ۳۵ ساله است، در تحقیقات گفت به دلیل اختلاف و کینه‌ای ‌که داشته، کودک را ربوده و با انتقال به بیابان‌های اطراف ساوجبلاغ او را به قتل رسانده است.‌»"
culture,"به گزارش همشهری آنلاین، زمستان سال ۱۴۰۱ دختر ۲۳ ساله‌ای به نام شیما با مراجعه به پلیس آگاهی از یک کارگردان تئاتر که او را مورد آزار و اذیت قرار داده بود، شکایت کرد.
وی در تشریح ماجرا به مأموران گفت: به خاطر علاقه‌ام به بازیگری بعد از دانشگاه در یکی از کلاس‌های آزاد بازیگری ثبت‌نام کردم و پس از چند هفته یک کارگردان تئاتر که از اساتید آموزشگاه بود به من گفت که تو فرد با استعدادی هستی و می‌توانی به سرعت پیشرفت کنی اما نیاز به تمرکز بیشتری ‌داری و می‌توانی با شرکت در کلاس‌های مدیتیشن که در خانه‌ام برگزار می‌کنم به موفقیت‌های بیشتری برسی. من هم به خاطر عشقی که به بازیگری داشتم پذیرفتم و قرار شد هفته‌ای یک بار به خانه‌اش بروم و در کلاس‌هایش شرکت کنم اما پس از دو جلسه، او من را مورد آزار قرار داد.
پس از این شکایت، مأموران تحقیقات خود را آغاز کردند و در حالی که قصد داشتند کارگردان مورد نظر را احضار کنند دومین شاکی پرونده نیز که دختر جوانی به نام تینا بود به پلیس آگاهی مراجعه کرد و مدعی شد از سوی همان کارگردان با همان ترفند شرکت در کلاس‌های مدیتیشن مورد تعرض قرار گرفته است.
شاکی دوم پس از شرح جزئیات ماجرا به مأموران گفت: بعد از آن اتفاق خیلی افسرده شدم و وقتی موضوع را برای چند نفر از هنرجوهای دیگر کلاس تعریف کردم متوجه شدم که این شخص تاکنون هنرجوهای متعددی را به همین شیوه مورد آزار قرار داده اما آنها از ترس سکوت کرده‌اند.
پس از ثبت شکایت این دو دختر جوان، مأموران پلیس، کارگردان مورد نظر را با دستور قضایی بازداشت کردند اما وی از همان ابتدا منکر اتهاماتش شد. در این میان دو شاکی برای معاینه به پزشکی قانونی معرفی شدند و کارشناسان این سازمان، تعرض به هر دو نفر را تأیید کردند.
به این ترتیب نخستین جلسه تحقیق و بازجویی از دو شاکی‌ و متهم در شعبه ۱۱ دادگاه کیفری یک استان تهران برگزار شد و دو دختر جوان برای متهم درخواست اشد مجازات کردند.پس از آن متهم به قضات گفت: من اتهامم را قبول ندارم و کسی را هم آزار نداده‌ام. این دو نفر خودشان با من رابطه دوستانه برقرار کردند و با پای خودشان به خانه‌ام آمدند و پس از آن هم با میل و خواسته خودشان رابطه برقرار کرده‌اند.
با تکمیل تحقیقات، متهم در شعبه ۱۱ دادگاه کیفری یک استان تهران محاکمه شد.
در دادگاه چه گذشت؟
در ابتدای جلسه رسیدگی به این پرونده، دو دختر جوان بار دیگر به تشریح شکایت پرداختند و برای متهم درخواست اشد مجازات کردند.
پس از آن متهم به جایگاه رفت و بار دیگر منکر تعرض شد و گفت: من اتهامم را قبول ندارم، این دو دختر به خواست خودشان به خانه‌ام آمدند حالا هم نمی‌دانم چرا از من شاکی شده‌اند.
در پایان جلسه، قضات برای صدور رأی وارد شور شدند و با توجه به مدرک‌های موجود در پرونده متهم را به اعدام محکوم کردند."
culture,"به گزارش همشهری‌آنلاین، صادق ضیاییان ضمن تشریح وضعیت جوی استان‌های کشور اظهار کرد: امروز (۱۳بهمن ماه) در بیشتر مناطق کشور بارش وجود دارد. در کرمانشاه، لرستان، شمال و شرق خوزستان، جنوب و غرب اصفهان، فارس، چهارمحال و بختیاری، کردستان، همدان، مرکزی، قزوین، البرز، تهران، قم، سمنان و ارتفاعات رشته کوه البرز خراسان شمالی و خراسان رضوی بارش برف و وزش باد پیش‌بینی می‌شود.
وی با اشاره به اینکه در سواحل خزر بارش باران و در بقیه نقاط کشور نیز بارش پراکنده انتظار می‌رود، افزود: در هرمزگان، فارس، جنوب شرق کرمان، سیستان و بلوچستان رگبار باران و رعدوبرق و وزش باد شدید رخ می‌دهد.
رئیس مرکز ملی پیش‌بینی و مدیریت بحران مخاطرات وضع هوا درباره وضعیت جوی شنبه (۱۴ بهمن ماه) گفت: شنبه این سامانه در نوار شرقی کشور به‌ویژه در استان‌های گلستان، خراسان شمالی، خراسان رضوی و ارتفاعات البرز شرقی فعال است و در برخی مناطق جنوبی سیستان و بلوچستان سبب بارش برف و باران می‌شود سپس در اواخر وقت این سامانه از مرزهای شرقی خارج می شود همچنین صبح شنبه در برخی مناطق غرب کشور بارش پراکنده رخ می‌دهد.
ضیائیان با اشاره به وزش باد و گردوخاک در برخی نقاط کشور اظهارکرد: جمعه در نیمه شمالی فارس، کرمان، یزد، سیستان و بلوچستان و خراسان جنوبی و شنبه در مرکز شرق و جنوب شرق کشور وزش باد شدید و در برخی از این مناطق گردوخاک پیش‌بینی می‌شود.
وی ادامه داد: یکشنبه (۱۵ بهمن ماه) فقط در برخی نقاط شمال غرب به‌ویژه جنوب آذربایجان غربی و غرب کردستان بارش برف و وزش باد پیش‌بینی می‌شود و در بقیه کشور آسمان صاف خواهد بود.
ضیاییان خاطرنشان کرد: دوشنبه (۱۶ بهمن‌ماه) در برخی نقاط شمال غرب و غرب ارتفاعات البرز مرکزی بارش پیش‌بینی می‌شود. بیشینه بارش دوشنبه در جنوب آذربایجان غربی، غرب کردستان و شمال غرب کرمانشاه خواهد بود که به‌صورت بارش برف است.
وی ادامه داد: از جمعه تا دوشنبه در نیمه غربی دامنه‌های جنوبی البرز و نوار شمالی و طی روزهای یکشنبه تا سه شنبه در شرق و جنوب شرق کشور افت محسوس دما پیش‌بینی می‌شود.
رئیس مرکز ملی پیش‌بینی و مدیریت بحران مخاطرات وضعیت هوا درباره وضعیت جوی مناطق دریایی کشور گفت: از جمعه تا یکشنبه خلیج فارس، تنگه هرمز و دریای عمان مواج خواهد بود همچنین جمعه دریای خزر نیز مواج است.
وی در مورد وضعیت جوی تهران طی دو روز آینده نیز اظهار کرد:آسمان تهران فردا (۱۴ بهمن‌ماه) صاف تا کمی ابری، گاهی شاهد وزش باد و یخبندان با حداقل دمای ۳- و حداکثر دمای ۶ درجه سانتیگراد و طی یکشنبه(۱۵بهمن‌ماه) نیمه‌ابری و مه رقیق به تدریج وزش باد و کاهش ابر در بعدازظهر وزش باد شدید با حداقل دمای ۲- و حداکثر دمای ۷ درجه سانتیگراد پیش‌بینی می‌شود.
ضیاییان در پایان گفت: فردا همدان و زنجان با کمینه دمای ۷- درجه سانتیگراد سردترین و بندرعباس با بیشینه دمای ۲۵ درجه سانتی‌گراد گرم‌ترین مراکز استان‌ کشور گزارش شده است."
culture,"به گزارش همشهری آنلاین، ظاهرا اداره مودیان متوسط اداره کل امور مالیاتی استان تهران بر مبنای مبلغ قابل توجهی که به حساب شهربانو منصوریان واریز شده در تماس با این ورزشکار و البته بلاگر فضای مجازی از او خواسته تا درباره چگونگی و محل واریز این مبلغ توضیحاتی ارایه دهد.
این درخواست باعث عصبانیت این ووشوکار و بلاگر شده تا جایی که در پیامی ویدئویی در صفحه شخصی خودش گفت: «آقا امروز یک خرده ناراحتم، یک خرده اعصابم خورده. دو سه بار از اداره مالیات تهران به من زنگ زدند که اگر نیایی پرونده‌ ات را می‌فرستیم دادگاه که حسابت را مسدود کنند. میگم واسه چی؟ می‌گه اسمت رد شده شده به عنوان بلاگر. من یک ورزشکار و قهرمان مملکتم ۱۰ بار پرچم جمهوری اسلامی رو در کشورهای دیگه بالا بردم. ۲۰ تا مدال جهانی و آسیایی دارم. خب تکلیف ما رو مشخص کنید. من بلاگرم؟ اگر بلاگرم بگویید من بلاگرم، اگر ورزشکارم ... آخه کی اسم من رو به عنوان بلاگر رد کرده؟...»
عصبانیت شهربانو منصوریان از تماس یک اداره | من با این همه مدال جهانی و آسیایی، بلاگرم؟ | چه کسی اسم منو رد کرده! | ببینید
صحبت‌های بحث‌برانگیز شهربانو منصوریان با این لحن که به نوعی می‌خواهد انتساب بلاگر بودن را از خود دور کند در شرایطی مطرح شده که صفحه او در فضای مجازی یک میلیون مخاطب دارد و پست‌ها و استوری‌های تبلیغاتی ارسال می‌کند.
با وجود این، بر اساس اطلاعاتی که سازمان مالیاتی ارائه کرده است، «اداره مودیان متوسط هنوز رقمی برای مالیات این بلاگر تعیین نکرده و فقط از او خواسته درباره منبع و محل واریزی هنگفتی به حساب خود توضیح دهد. این امکان وجود دارد که پرونده مالیاتی او در تجدیدنظر با اعتراض و توضیحات قانع‌کننده منصوریان با رای منع تعقیب مالیاتی مواجه شود».
مالیات ورزشکاران، سلبریتی‌ها، اینفلوئنسرها و به طور کلی افرادی که از طرقی مثل تبلیغات کسب درآمد می‌کنند در دنیا موضوع عجیب وغریبی نیست. حتی مسی یا رونالدو بابت فعالیت‌های تبلیغاتی خود باید مالیات بپردازند و بعضا ورزشکاران به دلیل پرونده مالیاتی ممنوع‌الخروج می‌شوند. با این حال دیده می‌شود که برخی افراد تلاش می‌کنند قوانین مالیاتی را دور بزنند و این در حالی است که مالیات کارمندان و کارگران هر ماه به طور اتوماتیک از حساب آنها کسر می‌شود.
بر اساس ماده ۱۳۱ قانون مالیات‌های مستقیم در سال ۱۴۰۱ افرادی که حداکثر درآمد سالیانه آنها ۲۰۰ میلیون تومان است باید ۱۵ درصد مالیات بپردازند. درآمد بین ۲۰۰ تا ۴۰۰ میلیون تومان تا سقف ۲۰۰ میلیون تومان مشمول ۲۰ درصد و کسانی که بیش از ۴۰۰ میلیون تومان درآمد دارند مشمول ۲۵ درصد مالیات هستند.
قهرمان وشوو زنان جهان در شرایطی به مالیاتی که احتمالا بر مبنای درآمد او از تبلیغات فضای مجازی محاسبه شده واکنش نشان داده که این قانون شامل سایر شهروندان از جمله ورزشکاران دیگر نیز می‌شود. اما بسیاری از افراد بدون ایجاد جنجال، مالیاتی را که بر مبنای توزیع عدالت محاسبه می‌شود را می‌پذیرند و کمتر کسی مثل خانم منصوریان در این مورد جنجال به پا می‌کند."
culture,"به گزارش همشهری آنلاین، سرهنگ یدالله جهان‌تاب رئیس پلیس راه مازندران امروز درباره وضعیت جوی و ترافیکی محورهای شمال اظهار کرد: تردد خودروها در تمامی محورهای شمال به‌ صورت روان جریان دارد.
وی افزود: سطح محورهای شمال هم با توجه به انجام عملیات برف‌روبی و نمک‌پاشی خشک بوده و مشکلی وجود ندارد.
رئیس پلیس راه مازندران با تاکید بر اینکه رانندگان از توقف در جاده‌های کوهستانی و گردنه‌های برف‌گیر کندوان و هراز پرهیز کنند، خاطرنشان کرد: با توجه به بارش برف، احتمال سقوط بهمن و ریزش سنگ و رانش کوه وجود دارد.
جهان‌تاب بیان کرد: موضوع مهم، پرهیز از تردد شبانه در جاده‌های شمال است.
رئیس پلیس راه مازندران بیان کرد: شماره تلفن‌های ۲۱۸۲۴۴۲۰ و ۲۱۸۲۴۴۳۴ با پیش شماره ۰۱۱ در هر ساعتی از شبانه‌روز پاسخگوی سولات شهروندان درباره وضعیت جاده‌های شمال است."
culture,"به گزارش همشهری آنلاین، سعید کریمی معاون درمان وزارت بهداشت امروز در نشست خبری دهه فجر که در ستاد وزارت بهداشت برگزار شد، از رایگان شدن خدمات سرپایی و بستری شیرخواران و کودکان زیر ۷ سال کشور در مراکز درمانی دولتی خبر داد و گفت: این موضوع در هیات دولت مصوب شد و بزودی به همه دانشگاه‌های علوم پزشکی و مراکز درمانی دولتی ابلاغ می‌شود.
کریمی افزود: درمان ۳۳ میلیون نفر نیز در قالب نظام ارجاع در شهرهای زیر ۲۰ هزار نفر ،روستاها و عشایری رایگان شده است.
وی با بیان اینکه ۵۷ بسته درمانی از جمله دارو، توانبخشی، ویزیت برای بیماران تحت پوشش صندوق خاص و صعب العلاج تعریف شد، اظهارداشت: در ۲ سال گذشته ۱۶ هزار تخت بیمارستان تکمیل و تجهیز شده و تخت های تی سی یو بیش از ۲ هزار تخت در دولت مردمی افزایش یافته است.
درمان رایگان کودکان زیر ۷ سال تصویب شد
درمان قطعی ۲۶ هزار بیمار مبتلا به هپاتیت سی
کریمی از درمان قطعی ۲۶ هزار بیمار مبتلا به هپاتیت سی خبر داد و گفت: پیش بینی می شود ۱۶۰ هزار بیمار هپاتیت سی در کشور وجود داشته باشد ، معتادان متجاهر، زندانی ها، کارتن ها ممکن است بیشتر به این بیماری مبتلا باشند و در حال شناسایی بیماران هستیم و بصورت رایگان که هر دوره درمان ۱۵ میلیون تومان است ، درمان می شوند.
کاشت حلزون برای ۲ هزار کودک ناشنوا
معاون درمان وزارت بهداشت، درمان و آموزش پزشکی ادامه داد: درمان ۲ هزار کودک ناشنوا که نیاز به کاشت حلزون داشتند بصورت رایگان جراحی و تحت توانبخشی قرار گرفتند و صف انتظار برای کاشت حلزون صفر شد.
وی افزود: اگر کودک زیر ۴ سال به موقع کاشت حلزون شود ، گویش وی نیز کامل می شود و خوشبختانه مشکلی برای درمان این افراد نداریم .
مشکل بحرانی بیماری تنفسی نداریم
کریمی با اشاره به شیوع بیماری تنفسی در کشور، گفت: مشکل بحرانی در مورد شیوع این بیماری در کشور نداریم و توصیه می شود افراد مبتلا در مراکز تجمع از جمله مدرسه، اماکن عمومی و غیره حضور نیابند.
ارزی آوری یک میلیارد دلاری توریسم درمانی در دولت مردمی
کریمی با بیان اینکه مراکز مراقبت در منزل از حوزه پرستاری به بخش های دیگر از جمله توانبخشی و غیره گسترش می یابد ،تاکید کرد: در ۲ سال اخیر یک میلیارد دلار ارزی آوری با مراجعه یک میلیون و ۲۰۰ هزار بیمار خارجی برای درمان به کشور داشتیم و پزشکی ایران پیشرفت زیادی داشته و اکنون ۲۹۰ مرکز درمانی مجوز ارایه خدمت به افراد خارجی دارند.
تکلیف جنین‌های نگهداری‌شده در بیمارستان گاندی چیست؟ | ۵۳۰ نفر از کارکنان بیمارستان بیکار شدند | احتمال بازگشایی بیمارستان در این زمان
جزئیات و دفعات هشدارهای ایمنی به بیمارستان گاندی
پروانه بیمارستان گاندی تمدید نشده بود
معاون درمان درباره فرسودگی بیمارستان‌ها اظهار داشت: در حادثه گاندی حدود ۹۳ بیمار در کمتر از ۲ ساعت به سایر مراکز درمانی انتقال یافتند. وظیفه همه نهادها رفع خطر است. ۳۵۰ بیمارستان داریم که عمر بالای ۳۵ سال دارند و فرسوده محسوب نمی‌شوند و به نوسازی نیاز دارند.
کریمی ادامه داد: برای حدود ۳۰۰ بیمارستان استاندارد بهداشتی، ایمنی و آتش‌نشانی پروانه صادر نکردیم و از این تعداد ۲۰۰ بیمارستان مسائل را برطرف کرده و مجوز گرفتند. بیمارستان گاندی جزو مراکزی بوده که پروانه‌اش تمدید نشده بود.
به گفته وی، علاوه بر دریافت پروانه، بیمارستان درجه اعتباربخشی نیز دریافت می‌کند که از لحاظ کیفی بررسی می‌شود و صدور گواهی اعتباربخشی منوط به صدور پروانه است.
کریمی ادامه داد: مسئولان بیمارستان‌ها را موظف می‌کنیم که نسبت به ایمنی و سایر موارد مراکز اقدام کنند و با سازمان آتش‌نشانی نیز قراردادی برای رفع خطر این مراکز منعقد شده است. البته سعی داریم بودجه‌ای نیز برای نوسازی آنها برای سال آینده تخصیص یابد.
مهلت ۶ ماهه وزارت بهداشت به مراکز درمانی
معاون وزیر بهداشت تاکید کرد: وزارت بهداشت مهلت ۶ ماهه به بیمارستانها داده که مشکلات را سریعتر رفع کنند و از سازمان آتش نشانی می خواهیم ما را درگیر سلایق شرکت های خصوصی برای رفع خطر مراکز درمانی نکند و استاندارد واحدی در این زمینه در نظر گرفته شود.
کریمی ادامه داد: طبق قانون جایی که پروانه ندارد باید پلمب شود ولی برای بیمارستانها نمی توان این کار را کرد و دادستانی پرونده برای بیمارستان گاندی تشکیل داده است.
وی افزود: برداشتن سقف کارانه در مناطق محروم برای ماندگاری پزشکان، افزایش سرانه درمان در مناطق محروم، اجرای بالای ۹۰ درصدی نسخه الکترونیک، وجود ۱۲۶ مرکز ناباروری سطح سه که شامل درمانهای پیشرفته است، ایجاد ۸۷ مرکز ناباروری سطح دو در دولت مردمی ، پوشش ۹۰ درصدی بیمه ای خدمات درمانی ناباروری، ایجاد ۵۰۸ محصول دانشی شامل راهنمای بالینی و استاندارد خدمت، ارایه بسته تعالی توانبخشی و افزایش تخت توانبخشی از ۹۰ به ۱۷۰ تخت، تعریف ۱۵۰ بسته بیمه پایه در بیماریهای خاص و طب سالمندی و ایرانی، تحویل ۳۰۸ دستگاه پیشرفته و توزیع ۳۷۳ دستگاه دیالیز، اجرای طرح پویش ملی سلامت را از دیگر اقدامات انجام شده در دولت مردمی عنوان کرد.
ضرورت قوانین بازدارنده برای برخورد با پزشک‌نماها
کریمی با اشاره به اینکه قوانین برخورد با پزشک نماها و جریمه ۵ میلیون تومانی آنها بازدارنده نیست، افزود: باید قوانین بازدارنده باشد زیرا در غیر اینصورت ایجاد این مراکز رشد قارچ گونه خواهد داشت.
وی تصریح کرد: سرطان دهانه رحم جزو ۱۰ سرطان شایع کشور نیست، باید بررسی شود کسانی که ویروس اچ پی وی مبتلا می شوند ، چه تعداد این سرطان را می گیرند و فعلا پوشش بیمه ای آنها مطرح نیست‌.
معاون وزیر بهداشت درمان ناباروری، چشم پزشکی، ارتوپدی و زیبایی را بیشترین علت مراجعه بیماران خارجی به ایران بیان کرد و گفت: عمده ترین مراجعین از کشور عراق، افغانستان و ترکیه هستند.
اثربخشی داروهای اس ام ای در مرحله تحقیقات
کریمی تاکید کرد: داروی اس ام ای نیز با دستور رییس جمهور برای گروههای یک و دو تامین شده و اثر بخشی آنها در مرحله تحقیقاتی است.
وی تاکید کرد: بیشترین موارد ابتلا به سرطان در اروپاست و سونامی آن در ایران وجود ندارد.
کریمی افزود: شیوع پنج ساله سرطان در کشور ۴۰۰ هزار مورد است و نسبت به اروپا زیاد نیست .
هزار میلیارد تومان در سال هزینه درمان اتباع
معاون درمان گفت: درمان اتباع در کشور هزار میلیارد تومان در سال برای کشور هزینه دارد و اینجا بحث انسانی مطرح است و بیمار را باید با مراجعه به مراکز درمانی درمان کنیم و امیدواریم این رقم در قانون بودجه دیده شود."
culture,"به گزارش همشهری آنلاین، این متهم که از صاحبان یکی از سایت‌های قمار و شرط‌بندی در فضای مجازی است.
سردار مجید کریمی در تشریح جزئیات این خبر گفت: درپی اعلام مراجع قضائی مبنی بر تحت تعقیب قرار دادن فردی مشهور به «مسعود ترکیبی» به اتهام کلاهبرداری و پولشویی و دایر کردن مراکز قمار به صورت سازمان یافته، با توجه به اینکه این فرد در خارج از کشور اقامت داشت، موضوع دستگیری وی در دستورکار ماموران پلیس بین‌الملل فرماندهی انتظامی جمهوری اسلامی ایران قرار گرفت.
دلیل دستگیری مسعود ترکیبی چه بود؟
رئیس پلیس بین الملل فراجا ادامه داد: این متهم با کمک همدستانش و با برنامه ریزی قبلی و روش‌های پیچیده ارتباط گیری، افراد جوان را برای استفاده در شغل‌های کاذب و مدل شدن فریب داده بود.
وی با اشاره به همکاری متهم در ایجاد و مشارکت در مسیرهای امن پولشویی افزود: این متهم یکی از سرپل‌های قاچاق انسان بوده که از هویت قربانیان خود برای نیل به اهداف کلاهبرداری و پولشویی استفاده کرده بود.
کریمی افزود: پلیس بین‌الملل با استفاده از ظرفیت‌های سازمان اینترپل و هماهنگی‌های لازم با مراجع مربوطه داخلی و خارجی، علیه این فرد اعلان قرمز صادر کرد و متعاقباً متهم را در کشور محل اختفاء ردیابی، شناسایی و نهایتا دستگیر کرد.
وی در پایان ضمن اشاره به تلاش پلیس بین‌الملل فراجا، در ردیابی، شناسایی و دستگیری این مجرم و همچنین انعکاس تحت تعقیب بودن آن به مرزهای ورودی کشور خاطرنشان کرد: متهم توسط ماموران پلیس بین‌الملل فراجا، از طریق مرز هوایی فرودگاه امام خمینی (ره) به کشور مسترد و در اختیار مرجع قضائی قرار گرفت.
این فرد با فعالیت در فضای اینستاگرام به شهرت رسید و عمده دلیل شهرت او ترکیب مواد غذایی و موارد دیگر با یکدیگر و خوردن آن بود. دلیل شهرت وی به مسعود ترکیبی نیز انجام همین اقدامات بود."
culture,"به گزارش همشهری آنلاین، به دنبال انتشار خبری در فضای مجازی مبنی بر درگیری صورت گرفته در جریان تجمع شب گذشته جمعی از سرمایه‌گذاران یکی از شرکت‌های پیش‌فروش خودرو در تاکستان، فرمانداری این شهرستان با صدور اطلاعیه‌ای به نقل از معاون سیاسی، امنیتی و اجتماعی فرمانداری این شهرستان به تشریح جزئیات آن پرداخت.
ذبیح‌الله باقری معاون سیاسی، امنیتی و اجتماعی فرمانداری تاکستان در تشریح حادثه شب گذشته اظهار کرد: در پی فراخوان غیرقانونی یکی از صفحات اینستاگرامی، تجمعی در ساعت ۲۱ روز جمعه مورخ ۱۳ بهمن‌ماه مقابل درب منزل یکی از عوامل شرکت الماس خودرو شکل گرفت.
وی افزود: در دقایق پایانی این تجمع، بر اثر تیراندازی با اسلحه شکاری به سوی جمعیت توسط یکی از منسوبین به شرکت فوق‌الذکر، متاسفانه تعدادی از حاضرین زخمی شدند و یک نفر نیز جان خود را از دست داد. آسیب‌دیدگان این حادثه شامل یکی از عوامل نیروی انتظامی و چند تن از عابرین پیاده و الباقی از تجمع‌کنندگان بودند.
معاون سیاسی، امنیتی و اجتماعی فرمانداری شهرستان تاکستان در پایان گفت: ضارب با تلاش نیروی انتظامی در کمتر از یک ساعت دستگیر شد."
culture,"به گزارش همشهری آنلاین، علی فرهادی با اشاره به تدوین آیین نامه جدید رتبه‌بندی معلمان که در حال نهایی شدن است، درباره نحوه رسیدگی به اعتراضات معلمان درباره رتبه‌های خود طبق آیین نامه جدید، اظهار کرد: اعلام کردیم که اعتراضات بسته شده چون فرآیند رتبه‌بندی معلمان اینطور نیست که یکجا همه معلمان را رتبه‌بندی کرده و یکجا همه اعتراضات را بررسی و پاسخ دهیم. این رتبه‌بندی و اعلام ثبت اعتراضات و بررسی اعتراضات به عنوان گام نخست برای آغاز فرآیند رتبه‌بندی انجام شد. از نظر ما پرونده رسیدگی به اعتراضات رتبه‌بندی معلمان بسته شده است و فعلا و در این مرحله اعتراض نسبت به رتبه‌بندی ممکن نیست.
وی با اشاره به اینکه آموزش و پرورش برای رتبه‌بندی فرصتی قائل شد تا معلمان اعتراضات خود را ثبت کنند، یادآور شد: همه اعتراضات بررسی و نتایج اعلام شد. اعلام کردیم که اگر معلمان در این زمینه باز هم سوال یا ابهامی دارند در سامانه «گفتگو» سوال خود را مطرح کنند تا پاسخ گیرند.
سخنگوی وزارت آموزش و پرورش در پاسخ به اینکه در صورت طرح سوال در سامانه گفتگو امکان ارتقای رتبه معلمان وجود دارد؟ ، عنوان کرد: به همه سوالات و ابهامات در سامانه مذکور پاسخ داده می‌شود اما اگر فردی در سامانه گفتگو سوالی مطرح کند و قبل‌تر در بازه ثبت اعتراضات در سامانه اعتراضات نیز ثبت اعتراض کرده باشد، مشکل او بررسی شده و حل می‌شود.
وی ادامه داد: اما افرادی که پیش‌تر در سامانه اعتراضات، اعتراض خود را ثبت نکرده بودند اکنون باید صبر کنند تا ببینند زمان ثبت اعتراضات بعدی را کی اعلام می‌کنیم. بنابراین اینطور نیست که هر کسی هر وقت خواست نسبت به رتبه خود اعتراض کند. از نظر ما پرونده رسیدگی به اعتراضات رتبه‌بندی بسته شده است و ثبت اعتراض در این مرحله دیگر ممکن نیست چون عملا تمامی اعتراضات در این مرحله بررسی شده است.
معاون برنامه‌ریزی و توسعه منابع وزیر آموزش و پرورش افزود: همانطور که یک استاد دانشگاه ممکن است ۱۰ سال استادیار باشد، در این ۱۰ سال مستندات و مدارک خود را برای ارتقای رتبه به دانشیاری آماده کند و قبل از تقاضای دانشیاری، شرایط خود را با آیین نامه ارتقای دانشگاها می‌سنجد، معلمان نیز باید پس از نهایی شدن آیین نامه جدید، شرایط خود را برای ارتقای رتبه ناظر به آیین نامه جدید بسنجند و ارزیابی کنند.
فرهادی با بیان اینکه در آیین نامه جدید، رتبه‌بندی بین هر رتبه‌ای که معلم می‌گیرد با رتبه‌بندی او، «زمان» پیش بینی شده است، توضیح داد: مثلا بین رتبه مربی تا استادیار و استادیار تا دانشیار زمان معینی مشخص شده است. همانطور که در دانشگاه تا ۴ سال از استادیاری فرد نگذرد نمی‌تواند تقاضا دانشیاری کند. پس از نهایی شدن آیین نامه جدید، معلملن باید آن را دقیق مطالعه کنند و به این شرایط و زمان‌بندی جدید مسلط شوند. نظام رتبه‌بندی نظامی است که باید تقویم داشته باشد و اینطور نیست که هرموقع خواستیم به رتبه اعتراض کنیم.
به گفته وی، آیین نامه رتبه‌بندی معلمان همانند آیین نامه ارتقای رتبه اعضای هیات علمی دانشگاه‌ها هر سال خود را بهبود می‌دهد و متناسب با اقتضائات آموزشی و پرورشی، مبتنی بر نیاز جامعه، نیاز معلمان و تکنولوزی آموزشی و کتب درسی تغییر می‌کند.
سخنگوی آموزش و پرورش در پاسخ به اینکه بازه زمانی خاصی برای ثبت اعتراضات در آیین نامه جدید رتبه‌بندی پیش بینی می‌شود؟ ، گفت: بله شرایط اعتراض نسبت به رتبه و اینکه معلمان در چه «مقاطعی» می‌توانند تقاضای رتبه جدید کنند در آیین نامه جدید تعیین می‌شود. اینکه اگر رتبه معلم رد شد چطور می‌تواند اعتراض کند و مرجع رسیدگی نهایی به اعتراضات کیست؟ در آیین نامه جدید تعریف می‌شود."
culture,"به گزارش همشهری آنلاین، سیدمهدی اعرابی؛ تهران‌پژوه در روزنامه همشهری نوشت؛ ازدواج، خرید یا واگذاری مغازه و خانه، طلاق و معاملاتی که نیاز به ثبت و شاهد داشت در روزگاری که خبری از دفاتر ثبت نبود، توسط معتمدان محله انجام می‌شد. هنگام نوشتن سند، آنچه مورد معامله قرار گرفته بود باید به‌طور دقیق و با جزئیات نوشته می‌شد؛ زمین، دکان، باغ، باغچه، توتستان، زمین مزروعی و هر آنچه مورد معامله قرار می‌گرفت. استفاده از قید شمال و جنوب مرسوم نبود، اما حدود اربعه آن ملک کاملاً مشخص می‌شد. حدود اربعه نزد طرفین معامله کاملاً شناخته شده بود و هیچ‌کس نمی‌تواند بگوید که حدود آن را نمی‌شناختم. برای مشخص شدن این حدود، می‌نوشتند محدود است به شارع، به ملک فلان فرد یا به باغ فلان شخص.
با نگاهی به برگه‌های سند ازدواج یا سند مالکیت زمین به کلماتی برمی‌خوریم که هر کلمه توصیفی از طرفین معامله را دربردارد و حاوی بار معنایی مذهبی است. نوشتن این کلمات و عبارات در مقدمه هر سند، حاکی از قداست بخشیدن به سند است. بیشتر مردم معتقد و متدین بودند و با نوشتن این کلمات پایبندی خود را به عهدی که بسته‌اند محکم‌تر می‌کردند. اگر سند ازدواج یا معامله یا هر تعهد دیگری را می‌خواستند ثبت کنند، نوشتن این کلمات در کنار تعهدنامه به آن سند قوام و دوام متفاوتی می‌بخشید.
با نگاهی دقیق به اسناد قدیمی شمیران نظیر این عبارات زیاد به چشم می‌خورد: «غرض از تحریر این کلمات شرعیه آن است که حضور به هم رساندند در محضر شرع مطاع لازم‌الاطباع عالی‌ شأن و سعادت نشان ... » و بعد از این عبارات توصیفی نام فرد مورد وثوق را می‌نوشتند. علاوه بر این از یکسری کلمات استفاده می‌کردند که ناظر بر توصیف شخصیت طرفین عقد بود. نوشتن اسم و رسم طرفین معامله یا بیع حتماً دقیق و موجز بیان می‌شد.
مردم معمولاً برای ثبت سند نزد افرادی می‌رفتند که مورد وثوق و اطمینان اهالی یک محله یا شهر بودند. به این افراد «ثقه» گفته می‌شد و معمولاً روحانیون هر محله یا قریه یا قسمتی از شهر بودند. در موارد خاص هم برای ثبت یک سند به مراجع تقلید مراجعه می‌کردند. در میان کسانی که در تهران مورد رجوع بودند نام مرحوم آشیخ هادی نجم‌آبادی دیده می‌شود. بعدها می‌بینیم که شیخ فضل‌الله‌نوری، آسید عبدالله بهبهانی، آسیدمحمد طباطبایی نیز از افراد مورد وثوق در ثبت سند بوده‌اند.
در تهران امور حسبیه شامل تولد، مرگ، طلاق و ازدواج را ثبت می‌کردند، ولی ثبت ازدواج بیشتر اهمیت داشت. ثبت طلاق اگر متضمن بار مالی بود و باید ملکی جابه‌جا می‌شد یا چیزی داده می‌شد نزد اهل ثقه انجام می‌شد. آشیخ رستم‌آبادی و آشیخ حسن رحمتی اوینی از افراد مورد اطمینان یا ثقه در شمیران بودند. معتمدان، معمرین، کهنسالان و ریش‌سفیدان از افراد ثقه و مورد اطمینان بودند. این افراد به حدی مورد اطمینان بودند که اگر سندی گم می‌شد سخن آنها میان طرفین دعوا فصل‌الخطاب به شمار می‌آمد. سندهای ازدواج، هویت فرد به شمار می‌رفت و طرفین در نگهداری آن کوشا بودند. کتابت اسناد موقوفه، بیع‌نامه‌ها، اسناد ازدواج، باغ، خانه، زمین‌های زراعی و حتی اسناد شبکه نهرها در زندگی گذشتگان به‌صورت حرفه و شغل بود. در زمانی که از ماشین تحریر خبری نبود، معمولاً کاتبان خوش‌خط را برای نوشتن اسناد استخدام می‌کردند."
culture,"به گزارش همشهری آنلاین، فرمانده پلیس فرودگاه‌های کشور در تشریح این خبر گفت: در راستای تشدید اقدامات کنترلی برای فعالیت قاچاقچیان، ماموران پلیس فرودگاه حضرت امام (ره) حین پایش مسافران پروازهای ورودی به یک مسافر درخصوص حمل طلای قاچاق، مشکوک شدند.
سردار محسن عقیلی افزود، پس از بازرسی دقیق بار همراه وی، ۱۵ قطعه شمش طلا به وزن ۱۵ کیلوگرم، که به طرز ماهرانه‌ای داخل کوله پشتی و کیف کمری جاسازی شده بود، کشف گردید.
سردار عقیلی با اعلام اینکه ارزش شمش‌های مکشوفه ۵۰ میلیارد تومان می‌باشد، گفت: پلیس فرودگاه‌های کشور با به کارگیری کارکنان متخصص و متعهد در مبارزه بی‌امان و جدی با اخلال گران اقتصادی و قاچاقچیان کالا و ارز از هیچ تلاشی دریغ نخواهد کرد."
culture,"به گزارش همشهری آنلاین، رئیس پلیس آگاهی البرز امروز (شنبه، ۱۴ بهمن ماه) اظهار کرد: درپی وقوع چند فقره سرقت از مردم توسط چند سارق تحت پوشش مامور، بازداشت آنها به‌صورت ویژه در دستور کار پلیس آگاهی استان قرار گرفت.
سرهنگ حکمت‌الله شجاعی، با اشاره به شیوه سرقت این متهمان که با عنوان مامور انتظامی، تلفن همراه و کارت بانکی مردم را می‌گرفتند و فرار می‌کردند، ادامه داد: سارقان خود را به‌عنوان نیروی پلیس با خودروی شخصی معرفی و اقدام به سرقت می‌کردند. مردم باید در مواجهه با افرادی که با لباس و خودروی شخصی، خود را مأمور معرفی می‌کنند، کارت شناسایی معتبر و حکم ماموریت درخواست کنند.
رئیس پلیس آگاهی استان البرز با بیان اینکه کارآگاهان پلیس آگاهی با تلاش و به‌کارگیری اقدامات اطلاعاتی - پلیسی موفق به بازداشت دو سارق شدند، اظهار کرد: افراد دستگیرشده از متهمان سابقه‌دار و حرفه‌ای هستند.
این مقام انتظامی با اشاره به اعتراف متهمان به چند فقره سرقت با شیوه‌های جعل عنوان مامور، خطاب به مردم گفت: در صورت مواجهه با افراد مشکوک با ۱۱۰ تماس بگیرید تا بلافاصله نزدیکترین گشت انتظامی به محل اعزام شود.
او افزود: با دستور بازپرسی شعبه ۱۱ دادگاه عمومی و انقلاب ناحیه ۳ شهید بهشتی کرج، تصاویر بدون پوشش این متهمان منتشر می‌شود تا اگر مردم با این شیوه یا توسط این افراد مورد سرقت قرار گرفته‌اند، برای طرح شکایت و پیگیری پرونده به پلیس آگاهی استان البرز واقع در کرج، میدان طالقانی، بلوار تعاون، ساختمان پلیس آگاهی مراجعه کنند."
culture,"به گزارش همشهری آنلاین، شهریور امسال مرگ پسر جوانی در یکی از بیمارستان‌های پایتخت به بازپرس جنایی اعلام شد. به‌ دنبال گزارش این خبر، تحقیقات آغاز و در بررسی‌های صورت گرفته مشخص شد پسر جوان توسط خانواده‌اش به بیمارستان منتقل شده اما ساعاتی بعد تسلیم مرگ شده است.
با توجه به مشکوک بودن مرگ پسر جوان به نام سهیل، جسد به دستور بازپرس جنایی به پزشکی قانونی منتقل شد. با انجام آزمایشات از سوی متخصصان پزشکی قانونی علت مرگ سهیل مصرف ترامادول اعلام شد. این درحالی بود که خانواده سهیل مدعی بودند، پسرشان به مواد مخدر و مصرف ترامادول اعتیاد نداشته است.
قتل فجیع مرد میانسال به دست دامادش | کشف جسد در بیابان‌های اطراف تهران
دستبرد پسر ۱۵ ساله به ۳ هزار کارت بانکی | نوجوان نابغه هکر شد
در تحقیقات از دوستان سهیل یکی از آنها سرنخ اصلی را به‌ دست تیم جنایی داد. دوست سهیل گفت: روز حادثه با سهیل بودم، او حالش خوب بود و هیچ مشکلی هم نداشت. از من خواست با هم به یک عطاری در شمال غرب پایتخت برویم. مقابل عطاری توقف کردم و سهیل به داخل مغازه رفت و از مرد جوانی که داخل عطاری بود یک بسته قرص گرفت. از زمانی که قرص‌ها را خورد حالش بد شد و ساعاتی بعد هم فوت کرد.
به‌ دنبال اظهارات پسر جوان، تیم جنایی راهی عطاری شدند که دو خواهر صاحبان عطاری بودند. یکی از آنها در تحقیقات گفت: ما اصلاً قرص ترامادول نداریم.
وی گفت: چند ماه قبل پسری در این مغازه شاگردی می‌کرد اما از شهریورماه خیلی ناگهانی تسویه‌حساب کرد و رفت.
با توجه به اینکه تاریخ مرگ پسر جوان دقیقا ۲ روز بعد از تسویه کارگر عطاری بود و دوست سهیل هم مدعی بود که او قرص‌ها را از مرد جوانی خریداری کرده، بازپرس جنایی دستور شناسایی و دستگیری کارگر عطاری را صادر کرد و بررسی‌ها در این رابطه ادامه دارد."
culture,
culture,"به گزارش همشهری آنلاین، سرهنگ احمد شیرانی رئیس مرکز اطلاعات و کنترل ترافیک پلیس راهور فراجا درباره آخرین وضعیت جوی ترافیکی جاده‌های کشور گفت: در برخی از محورهای استان‌های کردستان، همدان، کرمانشاه، گلستان، خراسان شمالی، خراسان رضوی، خراسان جنوبی و سیستان و بلوچستان بارش پراکنده برف و باران گزارش شده است.
هشدار سقوط بهمن و ریزش سنگ در این ۲ جاده | از تردد شبانه در جاده‌های شمال خودداری کنید
وی با اشاره به وضعیت ترافیکی افزود: در آزادراه قزوین –کرج و کرج- -تهران حدفاصل ساسانی تا پل کلاک و در برخی از محدوده های محور شهریار – تهران ترافیک نیمه سنگین اعلام شده است.
رئیس مرکز اطلاعات و کنترل ترافیک پلیس راهور فراجا خاطرنشان کرد: محورهای مسدود کشور عبارتند: از جاده قدیم خرم‌آباد - پلدختر، میامی - سبزوار، سمنان - دامغان، شاهرود - آزادشهر، قوچان - درگز و بالعکس، اسفراین - بجنورد و بالعکس، بجنورد - آشخانه و بالعکس، گرمه - چمن‌بید و بالعکس، گرمه - میامی، پونل - خلخال، هشتگرد - طالقان، شاهرود - گرگان (توسکستان)، فریمان – چخماق، ملک‌آباد - سنگ‌بست، سروآباد - پاوه، سی‌سخت - پادنا، گنجنامه - تویسرکان و وازک - بلده."
culture,"به گزارش همشهری آنلاین از سازمان حفاظت محیط زیست، داریوش گل‌علیزادهروز دوشنبه در هفتمین کنفرانس بین‌المللی تغییر اقلیم در پنل تخصصی «تغییر اقلیم و آلودگی هوا» در کتابخانه ملی ایران با اشاره به اینکه اغلب استان‌های کشور پس از یک بارش تند باران دچار سیلاب جدی می‌شوند، اظهار داشت: این امر نشان دهنده اثرات جدی تغییر اقلیم است و این در حالیست که از ابتدای دهه ۹۰ تاکنون بیش از ۳۰۰ سیلاب را در سطح کشور داشتیم و بررسی‌ها نشان می‌دهد که عمده اینها به دلیل تخریب پوشش گیاهی در بالادست حوضه‌های آبخیز بوده است.
وی افزود: تغییر اقلیم مانند آلودگی هوا یک مساله نیست بلکه یک چالش جدی برای کشور محسوب می‌شود که نیازمند توجه جدی در سیاستگذاری‌های کلان کشور هستیم.
رییس مرکز ملی تغییر اقلیم سازمان محیط زیست تصریح کرد: در حوزه تغییر اقلیم در حال حرکت به سمت یک فروچاله هستیم و اگر سازگاری نداشته باشیم؛ با توجه به تحریم‌ها و محدودیت‌های موجود، آسیب جدی متوجه کشور خواهد شد.
وی تاکید کرد: در بیش از یک دهه اخیر، ۵۰۰ گونه جانوری را در جهان به دلیل تغییر اقلیم از دست دادیم و نزدیک به ۶۰۰ گونه دیگر در معرض انقراض است و ما در کشور نیازمند ذخیره موثر و مفید بانک ژنی در کشور هستیم.
گل علیزاده ادامه داد: اکنون ۹۰ درصد انرژی کشور از محل سوخت‌های فسیلی تامین می‌شود و این موضوع به دلیل ارزان بودن این انرژی است و در نهایت منجر به ایجاد آلودگی می‌شود که خود این موضوع هم عاملی برای تشدید اثرات تغییرات اقلیمی است.
نداشتن برنامه جامع و کلان برای مقابله با تغییرات اقلیمی
رییس مرکز ملی تغییر اقلیم سازمان محیط زیست اضافه کرد: ایران در شدت مصرف انرژی رتبه یک را در جهان دارد و این موضوع نشان می‌دهد که برخلاف سیاست‌ها و برنامه‌ها عمل کردیم.
وی با اشاره به اینکه با توجه به عملکرد فعلی به سیاست‌های محیط زیست مطلوب در سند چشم انداز ۱۴۰۴ نخواهیم رسید، گفت: بسیاری از کشت‌هایی که در کشور انجام می‌شود، هیچ مطابقتی با شرایط طبیعی کشور ندارد و این اقدامات آسیب جدی به محیط زیست وارد می‌کند.
گل علیزاده با اشاره به اینکه در شرایط اقلیمی متفاوت اعم از خشکسالی و ترسالی، بارش شدید و عدم بارش همواره دچار غافلگیری می‌شویم، اظهار داشت: این مساله نشان از نداشتن برنامه جامع و کلان برای توسعه کشور و مقابله با تغییرات اقلیمی دارد.
وی گفت: یکی از چالش‌های اساسی در حوزه تغییر اقلیم، بحث تامین انرژی از محل انرژی‌های تجدیدپذیر است که به دلیل پایین بودن هزینه تولید انرژی از محل سوخت‌های فسیلی وزارت نیرو نتوانسته به تعهدات خود عمل کند."
culture,"به گزارش همشهری آنلاین، منصور شیشه‌فروش مدیرکل مدیریت بحران استانداری اصفهان گفت: انبار ملزومات در طبقه زیرزمین بیمارستان آیت‌الله کاشانی اصفهان بامداد امروز دچار حریق شد.
جزئیات و دفعات هشدارهای ایمنی به بیمارستان گاندی
جزییات تازه از آتش سوزی بیمارستان گاندی | سیستم اطفای حریق ساختمان غیرفعال بوده است!
وی افزود: تیم‌های عملیاتی آتش‌نشانی، امدادی و اورژانس بلافاصله در محل حاضر شدند و اطفای به موقع حریق انجام شد.
شیشه‌فروش اظهار کرد: عملیات خروج دود همچنان از طبقات ادامه دارد و به علت دودزدگی تعداد ۲۷ بیمار از ۲ بخش به بخش دیگر بیمارستان منتقل شدند و خوشبختانه این حادثه خسارت جانی نداشت.
آتش سوزی بیمارستان آیت الله کاشانی اصفهان
آتش سوزی بیمارستان آیت الله کاشانی اصفهان
آتش سوزی بیمارستان آیت الله کاشانی اصفهان"
culture,"به گزارش همشهری آنلاین، سازمان وظیفه عمومی فراجا در واکنش به برخی خبرهای مطرح شده درباره طول مدت خدمت سربازی، در اطلاعیه ای اعلام کرد که مدت خدمت سربازی تغییر نخواهد کرد.
سازمان وظیفه عمومی فراجا در این اطلاعیه‌ تاکید کرد: مدت خدمت دوره ضرورت برابر ماده ۴ قانون خدمت وظیفه عمومی، متناسب با شرایط و نیازمندی کشور تعیین می‌شود و برابر آخرین ابلاغیه ستادکل نیروهای مسلح در سال‌جاری کاهش مدت خدمت دوره ضرورت، متناسب با شرایط کنونی و نیاز کشور به میزان حداقل ۱۴ ماه تعیین شده است.
در راستای طرح تحول خدمت سربازی با شرایط فعلی، میانگین مدت خدمت در مناطق مختلف کشور و با اعمال امتیازات کسر خدمت ویژه متاهلین، کسر خدمت به تعداد فرزندان، کسر خدمت محققین و نخبگان، کسر خدمت ویژه مناطق خدمتی و… به کمتر از ۱۴ ماه رسیده و عملا دغدغه‌ای که مورد نظر برخی از نمایندگان محترم مجلس شورای اسلامی بوده تامین شده است.
ستادکل نیروهای مسلح به منظور تحکیم دفاع از استقلال و تمامیت ارضی کشور، استفاده از ظرفیت‌های ملی و ایجاد انگیزه لازم برای جوانان در انجام خدمت وظیفه عمومی و رشد و تعالی و توانمندسازی مشمولان، با همکاری و تعامل سازنده با مجلس شورای اسلامی در سالیان اخیر ضمن افزایش حقوق سربازان در زمینه مهارت آموزی و اشتغال آنان نیز گام‌های موثری برداشته است.
کاهش مدت خدمت دوره ضرورت بیشتر از مدت تصویب شده فعلی وافزودن برخی از معافیت‌ها، باعث کمبود نیروی انسانی و کاهش بهره‌وری در حوزه‌های دفاعی و امنیتی سازمان‌های نیروهای مسلح می‌شود، براین اساس ستاد کل نیروهای مسلح تصمیمی بر تغییر مدت خدمت سربازی ندارد.
برابر ابلاغ ستادکل نیروهای مسلح، تنها مرجع رسمی اطلاع‌رسانی پیرامون قوانین و مقررات خدمت سربازی، سازمان وظیفه عمومی فراجا است و کلیه جوانان عزیز برابر اطلاع‌رسانی رسمی این سازمان، نسبت به برنامه‌ریزی برای آینده خود و مشارکت در امر تامین امنیت میهن عزیزمان اقدام کنند."
culture,"به گزارش همشهری آنلاین، سازمان هواشناسی کشور اعلام کرد امروز (سه‌شنبه) ـ با گذر امواج تراز میانی جو ـ در سواحل دریای خزر، شمال غرب، مناطقی از غرب، ارتفاعات زاگرس واقع در جنوب غرب، غرب استان اصفهان، همچنین در دامنه‌های جنوبی البرز واقع در قزوین و البرز و شمال استان خراسان رضوی ابرناکی، بارش باران و برف و وزش باد پیش‌بینی می‌شود.
در غرب مازندران گیلان و شمال اردبیل بارش شدت خواهد داشت.
چهارشنبه در غرب سواحل دریای خزر، ارتفاعات البرز مرکزی، مناطقی از شمال غرب و غرب کشور افزایش ابر و بارش پراکنده باران و برف رخ می‌دهد.
پنجشنبه ـ با ورود سامانه بارشی به غرب کشور ـ در کل نوار غربی و بعد از ظهر در دامنه‌های جنوبی البرز واقع در قزوین، البرز و تهران، غرب اصفهان، فارس، بوشهر، کرمان، هرمزگان و جنوب سیستان و بلوچستان بارش باران و برف و وزش باد پیش‌بینی می‌شود. در نیمه شمالی کشور بارش به صورت برف خواهد بود و در مناطق جنوب و جنوب شرق بارش باران، گاهی رعد و برق و وزش باد پیش‌بینی می‌شود.
جمعه گستره فعالیت این سامانه در کل کشور خواهد بود. در مرکز کشور شامل نیمه شرقی اصفهان، یزد و نیمه شمالی کرمان ابرناکی همراه با بارش به صورت پراکنده و خفیف است. در جنوب کرمان، مرکز هرمزگان و نیمه جنوبی سیستان و بلوچستان رگبار، رعد و برق و وزش باد شدید انتظار می‌رود. در ضمن، مناطقی از کرمانشاه، لرستان، شمال شرق خوزستان و چهارمحال و بختیاری بارش برف شدت خواهد داشت.
شنبه این سامانه در نوار شرقی کشور فعال است. در شرق سواحل دریای خزر، شمال شرق و جنوب شرق کشور بارش و وزش باد انتظار می‌رود و بعدازظهر سامانه بارشی از مرزهای شرقی کشور خارج می‌شود. همچنین در این روز در ارتفاعات زاگرس افزایش ابر و بارش برف رخ می‌دهد.
پنجشنبه و جمعه در نیمه غربی و نوار شمالی کشور و شنبه و یکشنبه در شرق و جنوب شرق کشور کاهش دما انتظار می‌رود.
سه‌شنبه و جمعه دریای خزر، جمعه خلیج فارس و شنبه خلیج فارس، تنگه هرمز و دریای عمان مواج است."
culture,"به گزارش همشهری آنلاین، رسیدگی به این پرونده از ۲ سال قبل با کشف جسد مردی جوان در مرز ایران و ترکیه از سوی مأموران هنگ مرزی ایران آغاز و پس از آن جسد با دستور قضایی به پزشکی قانونی منتقل شد. کارشناسان این سازمان پس از معاینه‌های اولیه در گزارشی اعلام کردند: «علت تامه مرگ ضرب و شتم شدید با جسم سخت بوده است. همچنین به نظر می‌رسد قربانی به احتمال زیاد در خاک ترکیه به قتل رسیده و در پزشکی قانونی این کشور نیز جسدش کالبد شکافی شده است.»
چند روز بعد خانواده‌ای با مراجعه به پلیس عنوان کردند که پسرشان بهروز قصد داشته به صورت قاچاقی از مرز ایران به کشور ترکیه برود اما ناپدید شده است. از آنجا که نشانی‌های اعلام شده این خانواده با جسد کشف شده در پزشکی قانونی مشابهت داشت آنها به پزشکی قانونی فرستاده شدند و با مشاهده جسد هویت او را تأیید کردند. با مشخص شدن هویت مقتول، مأموران با تحقیقات بیشتر پی بردند که پسر جوان به همراه چند نفر قصد خروج غیرقانونی از کشور را داشتند.
انهدام یک گروهک تروریستی در سیستان و بلوچستان | کشف جلیقه انتحاری و نارنجک از تروریست‌ها
سقوط مرگبار دختر ۱۶ ساله از پنجره سوئیت اجاره‌ای | در لانه کثیف چه اتفاقی افتاده بود؟ | تصاویر انتقال پیکر توسط ۲ پسر را ببینید
خانواده وی در توضیح به مأموران گفتند: چند ماه پیش پسرمان تصمیم گرفت که از کشور خارج شود و از آنجا که پاسپورت نداشت با یک قاچاقچی آشنا و قرار بر این شد در مقابل پرداخت چند میلیون تومان او را به شهر وان ببرد. ما متوجه شدیم که از آن تیم چند نفرشان به ترکیه رسیده‌اند اما پسر ما از سوی هنگ مرزی ترکیه بازداشت شده است.
در ادامه خانواده مقتول با تنظیم شکایتی خواستار پیگیری ماجرای مرگ پسرشان شدند و پلیس، وکیل اولیای دم و وزارت امور خارجه ایران با ارسال نامه‌ای از دولت ترکیه خواستند وضعیت رخ داده برای تبعه ایرانی در خاک ترکیه را توضیح دهد و در نهایت وزارت خارجه این کشور در پاسخ به این درخواست اعلام کرد که چنین شخصی در کشور ترکیه نبوده و پرونده‌ای به نام او ثبت نشده است. همچنین هنگ مرزی ترکیه ضرب و شتم مرد ایرانی را نپذیرفت.
در حالی که پرونده با ابهامات متعددی روبه‌رو بود بعد از ۲ سال اولیای دم با مراجعه به دادگاه کیفری خواهان دریافت دیه پسرشان از صندوق بیت‌المال شدند و پرونده برای رسیدگی به شعبه ۲ دادگاه کیفری یک استان تهران فرستاده شد.
در دادگاه چه گذشت
در ابتدای این جلسه، وکیل اولیای دم به جایگاه رفت و گفت: شواهد و بررسی‌های ما نشان می‌دهد که بهروز از سوی هنگ مرزی ترکیه مورد ضرب و شتم قرار گرفته و کشته شده است. پس از آن هم در پزشکی قانونی کشور ترکیه کالبدشکافی شده و در نهایت جسد او با آثار ضرب و شتم و کالبدشکافی به نزدیکی هنگ مرزی ایران منتقل و کشف شده است.
وی ادامه داد: ما در این ۲ سال نامه‌نگاری و درخواست‌های متعددی از مسئولان مربوطه در کشور ترکیه داشتیم و دستگاه‌های ذی‌ربط در کشورمان هم همکاری خوبی با اولیای دم داشته‌اند اما کشور ترکیه مدعی شده چنین شخصی وارد ترکیه نشده و پرونده‌ای ندارد. حالا هم به خاطر اینکه نتوانستیم عامل یا عاملان قتل را شناسایی کنیم اولیای دم درخواست پرداخت دیه از صندوق بیت‌المال را دارند.
قاضی از وکیل پرونده پرسید: چرا اولیای دم گواهی انحصار وراثت ندارند؟
وکیل پاسخ داد: به این خاطر که پزشکی قانونی کشورمان اعلام کرده تا پزشکی قانونی ترکیه گزارش کالبدشکافی صورت گرفته شده را اعلام نکند، نمی‌توانیم گواهی انحصار وراثت را صادر کنیم چراکه وضعیت قربانی در هاله‌ای از ابهام قرار دارد. حالا چون پرونده به بن‌بست رسیده و برای اینکه خون قربانی که تبعه ایران و یک مسلمان است، پایمال نشود درخواست دیه از دادگاه داریم.
قاضی به وکیل گفت: در حال حاضر ابهامات متعددی وجود دارد. از جمله اینکه معلوم نیست واقعا وی از سوی هنگ مرزی ترکیه کشته شده یا افراد دیگری مسبب قتل او بوده‌اند. البته این موضوع را هم مدنظر داشته باشید که بهروز به صورت غیرقانونی وارد خاک ترکیه شده و هنگ مرزی هر کشوری می‌تواند در مقابل ورود قاچاقچیان و افرادی که به صورت غیرقانونی وارد خاک آن کشور می‌شوند واکنش نشان دهد.
در پایان جلسه، قضات برای صدور رأی وارد شور شدند."
culture,"به گزارش همشهری آنلاین، سرهنگ محمد نادربیگی جانشین فرمانده انتظامی البرز اعلام کرد: فردی با روش‌های مختلف مانند ارسال پیامک حاوی لینک‌های جعلی با محتوای شکوائیه قضایی (ثنا) و سهام عدالت، درج آگهی کار در منزل و خرید ارز از مردم در سراسر کشور کلاهبرداری می‌کرد.
وی ادامه داد: در بررسی این موضوع، مأموران پلیس فتا موفق به شناسایی وی که نوجوانی ۱۵ ساله و یکی از فیشینگ‌کاران حرفه‌ای در استان البرز بود، شد و با زدن رد او در یکی از مناطق شهرستان کرج او را دستگیر کردند.
نادربیگی بیان کرد: در بازرسی بدنی از متهم تعدادی تلفن همراه و چند کارت بانکی و مقداری طلا کشف شد. با بررسی‌های صورت گرفته از متهم، اطلاعات بیش از ۳ هزار کارت بانکی مالباختگان به دست آمد و در این زمینه تاکنون ۱۸۰ شاکی از سراسر کشور شناسایی شده‌اند."
culture,"به گزارش همشهری آنلاین، رضامراد صحرایی وزیر آموزش و پرورش در نشست دبیران کل تشکل‌های فرهنگیاندرباره مطالبه پرداخت پاداش بازنشستگان گفت: امسال به سازمان برنامه پیشنهاد دادم پاداش را در بودجه دستگاه بگذارند.
وی افزود: برای این امر ۵.۸ هزار میلیارد تومان اختصاص دادیم و به‌زودی پرداخت می‌کنیم. امیدواریم تا قبل از عید این امر تمام شود. البته ۳۰ درصد آن را قبلا پرداخت کرده بودیم. فقط وزارت آموزش و پرورش هم نیست، وزارت بهداشت و نیروهای مسلح هم در این امر مشکل دارند.
چرا حکم کارگزینی بعضی معلمان با رتبه جدید صادر نمی‌شود؟ | زمان صدور احکام رتبه‌های جدید معلمان اعلام شد
زمان انعقاد قرارداد با معلمان خرید خدمات اعلام شد | ۲ ماه حقوق و بیمه این معلمان هم پرداخت خواهد شد
وزیر آموزش و پرورش یادآور شد: زمانی می‌گفتند تنبل به هنرستان می‌روند، اما الان میانگین معدل هنرستانی‌ها در بسیاری استان‌ها ۱۹ است و برخی هنرستانی‌ها به‌طور میانگین ماهانه ۵ میلیون تومان درآمد دارند.
صحرایی با بیان این‌که امسال تاریخ‌سازترین سال کشور در حوزه استخدام بود، درباره میزان استخدام‌ها در آموزش و پرورش گفت: امسال حدود ۵۵ هزار مجوز جذب در آموزش وپرورش داشتیم که ۵۰ هزار نفر جدب شدند. سال بعد ۷۲ هزار مجوز استخدام داریم. آیا این کسری معلم یک روزه ایجاد شده است؟
وی تاکید کرد: اگر دوستان این مسائل را سیاسی نمی‌کردند من اصلا علاقه‌مند به سیاسی‌کردن این مسائل نبودم، اما گفته شد و ما نیز باید می‌گفتیم.
زمان اعلام نتایج تکمیل ظرفیت آزمون دبیری
محمدمهدی کاظمی معاون آموزش متوسطه وزارت آموزش و پرورش نیز درباره اعلام نتایج تکمیل ظرفیت آزمون استخدام دبیر اظهار کرد: باتوجه به پیام‌های داوطلبان در خصوص نتایج تکمیلظرفیت و اعتراضات آزمون استخدامی دبیری و هنرآموز، بنا بر هماهنگی‌های انجام شده و پیگیری‌های صورت گرفته تا پایان هفته از طریق سامانه سازمان سنجش آموزش کشور، نتایج منتشر خواهد شد.
نتایج تکمیل ظرفیت آزمون استخدام آموزگار نیز سوم بهمن اعلام شد. متقاضیانی که در مرحله تکمیل ظرفیت پذیرفته می‌شوند، باید برای طی سایر مراحل استخدام (گواهی عدم سوءپیشینه، آزمایشات و معاینات پزشکی، تشکیل پرونده استخدامی و آمادگی جهت شرکت در دوره‌های مهارت‌آموزی) اقدام کنند.
همچنین صدور حکم استخدام پیمانی به‌شرط صدور تأییدیه انفرادی گزینش برای داوطلب، داشتن ابلاغ تدریس و با رعایت سایر ضوابط و مقررات استخدامی مربوط خواهد بود.
منابع: تسنیم و میزان"
culture,"به گزارش همشهری آنلاین، در نشست شورای امنیت که به درخواست الجزایر با هدف الزامی کردن حکم دیوان دادگستری بین‌المللی پیرامون نسل کشی رژیم صهیونیستی در نوار غزه برگزار شد، به جز نماینده آمریکا، سایر اعضا ضمن محکوم کردن کشتار رژیم صهیونیستی خواستار اقدام جدی شورای امنیت در متوقف کردن اقدامات نظامی این رژیم در غزه شدند.
معاون دبیرکل سازمان ملل متحد: مردم غزه در گِل و لای به سر می‌برند
«مارتین گریفیث» معاون دبیرکل سازمان ملل متحد در امور بشردوستانه در این نشست تاکید کرد جنگ‌های خشونت‌آمیز در شهر خان‌یونس هزاران نفر از ساکنان را مجبور به فرار به رفح کرده است.
وی افزود باران‌های شدید در نوار غزه به داخل چادرهای ساکنان نفوذ کرده و مردم در گِل و لای به سر می‌برند.
گریفیث گفت: جنگ‌های خشونت‌آمیز در غزه باعث می‌شود بیشتر مردم به کشورهای همسایه آواره شوند. همه آوارگان غزه باید حق بازگشت داشته باشند.
معاون دبیرکل سازمان ملل در امور بشردوستانه در این نشست به آمار تلفات و خسارات در نوار غزه پرداخت و گفت بیش از ۲۶ هزار فلسطینی شهید و بیش از ۶۵ هزار فلسطینی دیگر زخمی شدند و ۶۰ درصد منازل غزه آسیب دیده‌اند.
گریفیث درباره کمبود آب سالم، سرپناه مناسب، غذا و دارو در نوار غزه تصریح کرد بیماری‌ها در میان مردم غزه در حال گسترش است و با ادامه این روند، بیماری‌ها به بزرگترین قاتل فلسطینیان در نوار تبدیل خواهند شد.
وی با اشاره به اتهامات مقامات صهیونیستی علیه آژانس امداد و کار سازمان ملل برای آوارگان فلسطینی (آنروا) تصریح کرد: از شنیدن اتهاماتی مبنی بر مشارکت برخی از کارکنان آنروا در حمله ۷ اکتبر وحشت کردم. خدمات آنروا به سه چهارم جمعیت غزه نباید با اقدامات ادعایی تعداد کمی از نیروهای آن به خطر بیفتد.
گریفیث با بیان اینکه رژیم صهیونیستی به دلایل نامعلوم اجازه نمی‌دهد کمک‌های زیادی وارد نوار غزه شود، گفت: باید تضمین‌های امنیتی در نوار غزه را بهبود بخشیم تا بتوانیم کمک‌ها را با خیال راحت برسانیم.
این نماینده سازمان ملل خواهان آزادی بی قید و شرط اسرا در نوار غزه شد و درخواست دبیرکل سازمان ملل را درباره برقراری آتش‌بس در این باریکه به منظور بازسازی آن تکرار کرد.
گریفیث در ادامه تاکید کرد آنروا برای فلسطینیان سرپناه، آب، غذا و کمک های پزشکی فراهم کرد اما کارمندان آن کشته و آواره شدند. تحقیقات در مورد اتهامات برخی از کارکنان آنروا مبنی بر مشارکت در حملات ۷ اکتبر ادامه دارد.
وی گفت قوانین بین‌المللی در غزه باید رعایت شود و بیمارستان‌ها، کادر پزشکی و بیماران باید محافظت شوند.
آمریکا: شورای امنیت فشار بر حماس را تشدید کند
«لیندا توماس گرینفیلد» نماینده آمریکا در سازمان ملل در این نشست به حکم دیوان دادگستری بین‌المللی پیرامون نوار غزه پرداخت و گفت: باید درباره تصمیم دیوان عدالت صادق باشیم چرا که دستور آتش بس فوری نداده است.
گرینفیلد در رابطه با ادعاهای رژیم صهیونیستی علیه نیروهای آنروا مدعی شد تعلیق بودجه آنروا یک اقدام تنبیهی نیست، بلکه زنگ خطری برای ایجاد تغییرات اساسی است.
وی افزود توقف دائمی خصومت‌ها، اسرا را به نزدیکانشان باز می‌گرداند و کمک‌های لازم را به فلسطینی‌های نیازمند می‌رساند
این نماینده آمریکایی افزود باید به جای آتش‌بس بدون احراز شرایط آن، برای حل دائمی مناقشه میان رژیم صهیونیستی و فلسطین تلاش کرد.
گرینفیلد با این ادعا که خواهان انتقال ایمن و بدون وفقه کمک‌ها به مردم غزه است، گفت: هر تصمیمی که شورای امنیت اتخاذ کند باید فشار بر حماس را افزایش دهد تا این جنبش تصمیم درست بگیرد. باید از طریق تلاش های دیپلماتیک برای یافتن راه حلی پایدار برای درگیری غزه تلاش کنیم.
رژیم صهیونیستی: تل‌آویو به قوانین متعهد است!
نماینده رژیم صهیونیستی در سازمان ملل هم مدعی شد شورای امنیت حملات حماس به این رژیم را محکوم نکرده است.
وی همچنین گفت دیوان بین‌المللی دادگستری نقض کنوانسیون نسل‌کشی توسط رژیم صهیونیستی را تأیید نکرد و حکم دیوان بین‌المللی دادگستری، ادامه عملیات نظامی رژیم صهیونیستی را تایید می‌کند و تل‌آویو نیز متعهد به احترام به قانون است.
روسیه: اسرائیل اقدامات نظامی در غزه را متوقف کند
از سوی دیگر نماینده روسیه در سازمان ملل در سخنانی تصریح کرد: اسرائیل باید فورا اقدامات نظامی خود را در غزه متوقف کند.
وی افزود سوء ظن علیه ۱۲ کارمند آنروا نباید برای بی اعتبار کردن آژانس و تضعیف عملیات مهم آن در ارائه حمایت از حدود ۶ میلیون فلسطینی مورد استفاده قرار گیرد.
الجزایر: دوران فرار از مجازات پایان یافته است
نماینده الجزایر نیز تصریح کرد: تصمیم تاریخی دیوان بین المللی دادگستری تایید می‌کند که دوران معافیت از مجازات به پایان رسیده است.
وی افزود: اسرائیل، ""قدرت اشغالگر"" باید فورا به اقدامات مصوب دیوان بین المللی دادگستری پاسخ دهد. ما باید از پاسخگویی اطمینان حاصل کنیم تا از نسل های آینده در برابر تکرار جنایاتی که در حال حاضر در غزه مرتکب شده اند محافظت کنیم.
این نماینده الجزایری با بیان اینکه اقدامات پیشگیرانه مصوب دیوان بین المللی دادگستری تنها از طریق آتش بس قابل اجرا است، تاکید کرد تاریخ خواهد نوشت که همه کسانی که پشت نسل کشی غزه هستند «جنایتکاران جنگی و دشمنان زندگی» هستند.
انگلیس خواهان تشکیل یک دولت فلسطینی در غزه و کرانه باختری شد
نماینده انگلیس در سازمان ملل هم وضعیت نوار غزه را فاجعه‌بار توصیف کرد و خواهان توقف فوری جنگ و ارسال کمک‌های انسانی به نوار غزه شد.
وی افزود: ما خواستار آزادی اسرا و پایان دادن به درگیری‌ها در نوار غزه در اسرع وقت هستیم.
این نماینده انگلیسی خاطرنشان کرد وزیر امور خارجه در آخرین سفر خود به اسرائیل فشار آورد تا کمک‌های بشردوستانه بدون مانع وارد غزه شود.
وی خواستار تشکیل یک دولت جدید فلسطینی در کرانه باختری و غزه تحت حمایت بین المللی شد.
فلسطین: اسرائیل به مصونیت خود در برابر مجازات اطمینان دارد
«ریاض منصور» نماینده فلسطین در سازمان ملل هم در این نشست تاکید کرد: اسرائیل جنگ وحشتناکی را علیه فلسطینیان در نوار غزه به راه انداخته است زیرا به مصونیت خود اعتماد دارد.
وی افزود توافق آتش بس باید در نوار غزه حاصل شود و شورای امنیت باید آن را درخواست کند. پس از تصمیمات دیوان بین المللی دادگستری، اقدام نکردن برای پایان دادن به جنگ وحشتناک غزه جرم است.
این نماینده فلسطینی تاکید کرد: اسرائیل از تصمیمات شورای امنیت و همچنین تصمیمات دیوان بین المللی دادگستری سرپیچی می‌کند. اسرائیل به دنبال گسترش کنترل خود از رودخانه تا دریا و آواره کردن اجباری فلسطینیان است.
وی درباره موضوع آنروا هم گفت هیچ دلیلی برای ادامه تحقیقات و اتخاذ اقدامات تنبیهی علیه آنروا که به میلیون ها نفر کمک می کند وجود ندارد.
نماینده فلسطین در سازمان ملل از شورای امنیت خواست از آنروا دفاع کند چرا که رژیم صهیونیستی می‌خواهد آن را نابود کند.
وی همچنین از شورای امنیت خواست نسل کشی در نوار غزه را متوقف کند و به آتش بس پایان دهد و تاکید کرد: اسرائیل تمام تلاش خود را برای ادامه عملیات نظامی و آواره کردن فلسطینی ها به کار خواهد گرفت.
منصور به این مساله اشاره کرد که ۱۲ وزیر از کابینه رژیم صهیونیستی در کنفرانسی با هدف احیای شهرک سازی در غزه و خلاص شدن از شر فلسطینیان در آنجا شرکت کردند.
چین: متاسفانه کشورها در مقابل آتش‌بس ایستاده‌اند
نماینده چین در شورای امنیت هم تاکید کرد: فاجعه در غزه ادامه دارد و ما باید با تمام قوا برای آتش بس تلاش کنیم و جای تاسف است که کشورها در مقابل آن ایستاده‌اند.
وی تاکید کرد رژیم صهیونیستی باید فورا از تخریب پایه‌های راه حل دو دولتی دست بردارد و جابجایی اجباری ساکنان غزه و گسترش شهرک سازی در کرانه باختری را متوقف کند.
نماینده چین تاکید کرد: ما باید راه حل دو دولتی را به عنوان راهی مناسب برای دستیابی به صلح بین فلسطین و اسرائیل ترویج کنیم.
آفریقای جنوبی: اسرائیل قوانین را نقض می‌کند
«ماتو گوئینی» نماینده آفریقای جنوبی در سازمان ملل متحد نیز اشاره کرد رژیم صهیونیستی هر روز قوانین بین‌المللی و همچنین منشور را نقض می‌کند و کاملاً برخلاف قوانین بین‌المللی عمل می‌کند. این رژیم از زمان صدور حکم لاهه با سلب حق حیات ملت فلسطین، همچنان به نقض قوانین بین المللی ادامه می‌دهد.
وی افزود آفریقای جنوبی به دنبال عدالت برای مردم فلسطین است و برای حفظ موجودیت مردم فلسطین به عنوان یک گروه و پایان دادن به نسل کشی علیه آنها هر کاری انجام می‌دهد. حکم دیوان لاهه مشخص کرد که اقدام رژیم صهیونیستی در غزه می تواند نسل کشی باشد.
گوئینی ابراز امیدواری کرد رژیم صهیونیستی به تصمیمات دیوان بین المللی دادگستری پایبند باشد و مانع از اجرای آن نشود.
وی در ادامه سخنانش گفت تصمیم برخی کشورها برای تعلیق کمک های مالی خود به آنروا وضعیت بسیار پیچیده انسانی در نوار غزه را تشدید می کند.
گوئینی تاکید کرد کشورش به کار خود برای پایان دادن به تبعیض نژادی علیه فلسطینی‌ها و حفظ حقوق آنها ادامه خواهد داد.
همچنین نماینده سوئیس در شورای امنیت اعلام کرد «اسرائیل» باید کاملاً به تمام تصمیمات دیوان دادگستری احترام بگذارد و از نقض قوانین بین المللی بشردوستانه دست بردارد.
نماینده ژاپن در این شورا هم گفت: هیچ کشوری فراتر از قوانین بین المللی نیست و همه باید بدون تبعیض به آن احترام بگذارند.
پرونده نسل‌کشی رژیم صهیونیستی در به دیوان بین‌المللی دادگستری
آفریقای جنوبی اواخر ماه دسامبر پرونده مربوط به نسل‌کشی علیه رژیم صهیونیستی را به دیوان بین‌المللی دادگستری ارائه کرد و از این دیوان خواست تا اقدامات فوری برای پایان دادن به کشتار و خونریزی‌های گسترده در غزه انجام دهد.
دیوان بین‌المللی دادگستری نیز طبق درخواست آفریقای جنوبی احکامی موقت را علیه رژیم صهیونیستی صادر کرد. به طور خلاصه این دادگاه از این رژیم خواست تمامی اقدامات لازم را برای جلوگیری از نسل‌کشی در غزه انجام دهد.
دادگاه به رژیم صهیونیستی دستور داد تا «اقدامات فوری» را برای فراهم کردن خدمات مورد نیاز فوری و کمک های بشردوستانه در نوار غزه انجام دهد با این حال دستوری مبنی بر برقراری آتش‌بس در این جنگ را مطرح نکرد."
culture,"به گزارش همشهری آنلاین، محمد رئیس‌زاده رئیس سازمان نظام پزشکی با اشاره به این که روز گذشته جلسه‌ای با حضور ریاست بیمارستان به دستور معاونت دادستان داشتیم؛ اظهار کرد: این جلسه با هدف بررسی مشکلات پیش آمده برای بیماران و پرسنل بیمارستان گاندی برگزار شد. در حادثه آتش‌سوزی بیمارستان گاندی یکی از یال‌ها دچار آتش‌سوزی شده بود که عمدتاً مربوط به بخش هتل است و یال دیگر که ساختمان اصلی بیمارستان و شامل بخش‌های درمانی است دچار حادثه خاصی نشده بود.
وی افزود: بیمارستان گاندی متعاقب وقوع حادثه آتش‌سوزی به طور کامل تعطیل شده است که ۲ مشکل را پیش آورده است؛ یکی این که کارکنان آن تا زمان بازگشایی بیمارستان بیکار شده‌اند، دوم آن که برخی از بیماران که در حال دریافت خدمات درمانی از این بیمارستان بودند دچار وقفه در امور درمانی شده‌اند.
رئیس سازمان نظام پزشکی ادامه داد: بخش دیگر مشکل مربوط به بانک سلولی و بانک IVF و جنین‌های نگهداری شده در این بیمارستان است که نباید مشمول گذر زمان شوند.
آخرین وضعیت بیماران منتقل شده از بیمارستان گاندی | بیماران در آتش‌سوزی آسیب دیده‌اند؟
چرا در حادثه بیمارستان گاندی از اورژانس هوایی استفاده نشد؟
اخذ تأییدیه ایمنی زمان‌بر است
رئیس‌زاده گفت: یالی که دچار آتش‌سوزی شده از مدار خدمت خارج شده و بحثی در آن باره نداریم و بحث بازگشایی معطوف به بخش درمانی بیمارستان است. مقام قضایی به طور منطقی، بازگشایی بیمارستان را منوط به اخذ تأییدیه‌های ایمنی کرده است.
وی تاکید کرد: اما به دلیل آن که دریافت تأییدیه‌های ایمنی زمان‌بر است، روز گذشته در جلسه‌ای که با حضور معاون دادستان، مسئولان شهرداری، وزارت بهداشت، سازمان نظام پزشکی، آتش نشانی و سایر ارگان‌های ذی‌ربط تشکیل شد درخواست کردیم که برای قسمت درمانی بیمارستان، هرچه سریع‌تر تأییدیه‌های ایمنی دریافت شود تا بتواند در کنار رعایت مسائل ایمنی، به بیماران نیز خدمت ارائه کند و پرسنل بیمارستان نیز دچار مشکل بیکاری نشوند.
رئیس سازمان نظام پزشکی در پاسخ به این سؤال که پیش بینی شما از زمان بازگشایی بیمارستان گاندی چیست، بیان کرد: امیدواریم که با این هماهنگی‌های انجام شده تا پیش از پایان بهمن ماه بخشی از این مرکز که آسیب ندیده است به مدار خدمت رسانی بازگردد و شروع به کار کند.
بیکاری ۵۳۰ نفر از پرسنل بیمارستان
وی درباره وضعیت کارکنان بیمارستان گاندی نیز تصریح کرد: حداقل حدود ۵۳۰ نفر از کارکنان فعلاً بیکار شده‌اند؛ البته سازمان تأمین اجتماعی اعلام کرده که در این مدت بیمه بیکاری به پرسنل پرداخت خواهد شد.
درخواست بیمارستان گاندی از دولت برای کمک‌ کردن
وی در پاسخ به این که با توجه به مقصر بودن بیمارستان در عدم رعایت اصول ایمنی، درخواست رئیس بیمارستان از دولت برای کمک کردن، با حواشی زیادی روبرو شده است و نظر شما در این مورد چیست، اظهار کرد: به هر حال همه اتفاقات باید بر اساس روال قانونی پیش برود و اگر بیمارستان مقصر است باید طبق قانون بررسی و علت حادثه نیز مشخص شود.
رئیس‌زاده گفت: در عین حال باید توجه کرد که تأمین حقوق پرسنل در شرایط فعلی و اخذ تأییدیه‌های ایمنی هزینه‌های بسیار بالایی برای بیمارستان دارد و همه باید کمک کنند تا مشکل مردم و پرسنل حل شود. این که گفته می‌شود چون بیمارستان لاکچری بوده نباید به آن کمکی شود درست نیست و همه چیز باید بر اساس مصالح مردم و قانون پیش برود.
وی ادامه داد:‌ ما نمی‌گوییم که دولت از پول مردم باید به بیمارستان کمک کند اما می‌تواند با تسهیل فرآیندها و رفع مشکلات اداری به بازگشت بیمارستان به روند خدمت رسانی به بیماران، کمک کند.
رئیس‌زاده با بیان این که وزارت بهداشت، شهرداری و آتش نشانی بر ایمنی بیمارستان‌ها نظارت می‌کنند؛ گفت: وزارت بهداشت یکسری سنجه‌های اعتباربخشی برای تمدید پروانه فعالیت مراکز درمانی در نظر گرفته و براساس آنها اعتباربخشی مراکز درمانی انجام می‌شود."
culture,"به گزارش همشهری آنلاین، بر اساس آمارها روند شیوع سرطان روبه افزایش است به طوری که میانگین سنی جمعیت کشور بیشتر شده و با افزایش سن بروز بیماری‌های سرطانی و بدخیم هم بیشتر می‌شود. از سوی دیگر آلودگی هوا، آب، مواد غذایی، سموم کشاورزی، سوخت‌های فسیلی، تغییر رژیم غذایی و گرایش به غذاهای فست فودی و تأثیرات ژنی هم شیوع سرطان را افزایش می‌دهد. این روند افزایشی ضرورت شناسایی به موقع بیماران و آغاز فرآیند درمانی در آنها را دو چندان می‌کند.
هوشنگ ادهمی، عضو هیئت مدیره شبکه ملی سرطان با بیان اینکه در حوزه سرطان جای سامانه‌ای منسجم و یکپارچه از اطلاعات بیماران خالی بود در این باره می‌گوید: با اجرای مدیریت بهینه و جامع بیماران مبتلا به سرطان و یکپارچه‌سازی اطلاعات آنها همچنین با برنامه‌ریزی شبکه ملی سرطان مقرر شده، اطلاعات بیماران، نحوه پراکندگی انواع سرطان و در نهایت مسیر درمان بیماری به شیوه متمرکز ساماندهی شود تا دانشگاه‌های علوم پزشکی و خیریه‌های فعال در حوزه درمان این بیماری به آن دسترسی داشته ‌باشند.
به گفته ادهمی این سامانه علاوه بر راستی‌آزمایی مدارک بیماران، بیمارانی که نسخه‌های درمانی پرهزینه‌ای دارند را هم شناسایی کرده و با ارجاع به خیریه‌های این حوزه امکان تهیه داروهای این عده از بیماران را فراهم می‌کند.
وی ادامه‌ داد: مبتلایان سرطان به سطوح مختلفی از خدمات تخصصی نیازمندند و امیدواریم با یکپارچه ‌سازی اطلاعات، بیماران از نحوه درمان، پراکندگی انواع سرطان و آخرین شیوه‌های درمانی روز دنیا و خدماتی که خیریه‌های هم‌راستا ارائه می‌دهند، بهره‌مند شوند.
عضو هیئت مدیره شبکه ملی سرطان بیان کرد: خیرین حوزه سلامت تلاش دارند، همه ابعاد درمان بیماری بر اساس استانداردهای بین المللی در اختیار بیماران قرار گیرد و در حال حاضر مؤسسه کنترل سرطان ایرانیان (مکسا) مراقبت‌های حمایتی و تسکینی را به بیماران در ۶ شهر حضوری و کل کشور تلفنی و ۲۴ ساعته ارائه می دهد.
گفتنی است همایش دسترسی عادلانه همگانی به خدمات و مراقبت‌ها در بیماری سرطان، با شعار «بشناسیم، همصدا شویم و تأثیرگذار باشیم» ۱۶ بهمن با هدف بررسی میزان دستیابی ایران به شعارهای سه‌گانه جهانی روز سرطان و میزان دستیابی به اهداف شبکه ملی تشکل های مردمی و موسسات خیریه حوزه سرطان و هم‌افزایی خیریه‌ها برگزار می‌شود.
بیشتر بخوانید
خواندن این متن فقط یک دقیقه وقتتان را می‌گیرد اما جان‌تان را نجات می‌دهد
شانه اولیه این ۱۰ سرطان این موارد هستند
اینجا دیگر کسی برای جراحی عروق نمی‌میرد"
culture,به گزارش همشهری آنلاین با اجرای طرح «پویش ملی سلامت کودکان» که قرار است در دهه فجر امسال آغاز شود، تمام کودکان شیرخوار و زیر ۷ سال با جمعیتی حدود ۱۱ میلیون نفر به صورت رایگان بستری و درمان خواهند شد. با تصویب این طرح در هیئت دولت طی روزهای آینده ۱۰۰ درصد هزینه‌های خدمات درمانی سرپایی و بستری کودکان تحت پوشش بیمه قرار می‌گیرد.این در حالی است که برخی کودکان به دلیل مشکلات اقتصادی خانواده‌ها، از دریافت خدمات درمانی محروم می‌شوند و یا خانواده‌های دارای معلولیت به دلیل هزینه‌های درمانی بالا، کودکشان را تحت درمان قرار نمی‌دهند که آینده آنها را با مشکلات متعددی مواجه می‌کند. اما حالا با اجرای این طرح می‌توان نسبت به افزایش سلامت کودکان امیدوار بود و حتی از بروز معلولیت‌ها در جامعه کاست.
culture,"به گزارش همشهری آنلاین، علیرضا ناجی رئیس مرکز تحقیقات ویروس‌شناسی دانشگاه علوم پزشکی شهید بهشتی با بیان اینکه در هفته‌های اخیر جمعی از متخصصان بهداشت عمومی در طول نشست سالانه ۲۰۲۴ گردهم آمدند تا در مورد چشم‌انداز بیماری X بحث شود، توضیح داد: این دانشمندان معتقدند در آینده ممکن است بیماری رخ دهد که چندین برابر از کووید ۱۹ خطرناک‌تر باشد.
وی اضافه کرد: مدیرکل سازمان بهداشت جهانی در پانل آمادگی برای بیماری X گفت که سازمان بهداشت جهانی برای اولین بار در سال ۲۰۱۸ اصطلاح بیماری X را ابداع کرد، این اصطلاح نشانه آن است که یک اپیدمی جدی بین‌المللی می‌تواند توسط یک پاتوژن ایجاد شود، در حال حاضر این بیماری ناشناخته است ولی در عین حال می‌تواند باعث بیماری انسانی شود.
سوغات خطرناک مسافران ترکیه برای ایران ؛ افزایش آمار ابتلا به کرونا در کشور | هیچ واکسنی موثر نیست
کرونا می‌توان اولین نوع از بیماری X است
استاد گروه ویروس‌شناسی دانشگاه علوم پزشکی شهید بهشتی خاطرنشان کرد: بنا بر اعلام سازمان بهداشت جهانی بیماری کرونا را می‌توان اولین نوع از بیماری X در نظر گرفت.
وی با اشاره به اینکه طی روزهای اخیر خبرهایی مبنی بر شیوع ویروس خطرناک با نام X مکرر شنیده می‌شود، اظهار کرد: واقعیت این است که نه بیماری X جدیدی آمده و نه تا به امروز مورد تازه‌ای شناسایی شده است.
ناجی با بیان اینکه صرفاً سازمان بهداشت جهانی نسبت به شیوع بیماری‌ها و ویروس‌های جدید هشدار داده است، افزود: کارشناسان بهداشت جهانی این زنگ خطر را در مورد نیاز به آمادگی برای ظهور فرضی یک پاتوژن به صدا در آورده‌اند.عضو هیأت علمی دانشگاه علوم پزشکی شهید بهشتی
بیماری X چگونه می‌تواند ایجاد شود؟
رئیس مرکز تحقیقات ویروس‌شناسی دانشگاه علوم پزشکی شهید بهشتی در پاسخ به این سوال که بیماری X چگونه می‌تواند ایجاد شود، گفت: با وجود اینکه در نهایت مشخص نیست که بیماری X از کجا خواهد آمد و یا چه زمانی ظهور می‌کند، برخی کارشناسان نظریه‌هایی دارند.
وی توضیح داد: بیماری ایکس احتمالاً می‌تواند یک ویروس تنفسی باشد، یا عامل آن ویروسی باشد که قبلاً در بین حیوانات در گردش بوده، اما هنوز به انسان منتقل نشده است، به طور مثال ممکن است در خفاش‌ها باشد مانند کووید ۱۹ و یا در پرندگان همانند آنفلوانزای پرندگان و یا حتی در انواع دیگر گونه‌های جانوری مثل خوک یا سایر حیوانات باشد.
ناجی افزود: تجاوز بیش از پیش انسان به حیاط وحش، تغییرات آب و هوایی در جهان، تحقیقات نابه جا توسط غیرمتخصصان می‌توانند بر روند پیدایش این بیماری‌ها در آینده اثر داشته باشد.
اقتضائات آمادگی برای مقابله با بیماری X
استاد دانشگاه شهید بهشتی تهران درباره آمادگی‌های مورد لزوم در برابر جهش‌های ویروسی تاکید کرد: به استناد نظریات سازمان بهداشت جهانی؛ آمادگی برای بیماری X مستلزم تعهد مجدد برای تقویت مراقبت‌های بهداشتی و همچنین تحقیق و توسعه برای آزمایش دارها و سایر ابزارها است،
وی تاکید کرد: همه گیری کووید درس‌هایی برای آینده ارائه کرده بنابراین مشکلاتی که برخی کشورها در مدیریت بیماری با آن مواجه شدند و موجبات افزایش بیماران در بیمارستان‌ها را ایجاد کرد برای کشورها مشخص است.
اجرای اصول بهداشتی، عقیم سازی انتشار بیماری، ایجاد بستر مناسب در تشخیص آزمایشگاهی بیماری‌های عفونی، انجام ردیابی موارد در تماس با بیمار و تقویت زنجیره‌های تأمین لوازم و تجهیزات از جمله مواردی بود که استاد ویروس شناسی دانشگاه علوم پزشکی شهید بهشتی، با هدف کنترل بیماری‌های نوپدید به آن اشاره کرد."
