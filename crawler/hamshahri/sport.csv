Class,Text
sport,"به گزارش همشهری آنلاین، «ماموریت ما تمام نشده و باید در ۲ بازی پیش رو برنده شویم»، این جمله کلیدی مارکس لوپز، سرمربی اسپانیایی تیم ملی قطر بعد از پیروزی مقابل ازبکستان و رقیب شدن با ایران در نیمه نهایی جام ملت های آسیا است.
قطر در ۲۴ بازی مقابل ایران تنها ۳ پیروزی کسب کرده و در ۱۶ بازی به یوزها باخته و ۵ بازی هم میان دو تیم با نتیجه تساوی به پایان رسیده است.
سرمربی مدافع عنوان قهرمانی می گوید که بازی بزرگی مقابل ایران پیش رو دارند ولی «ماموریت آنها هنوز به پایان نرسیده» و می خواهند با قدرت به جلو پیش بروند.
لوپز معتقد است که «ایران تیمی قدرتمند» است و بازیکنان خوبی دارد ولی قطر مدافع عنوان قهرمانی است و «می خواهد این تیم را بار دیگر قهرمان آسیا ببنید»."
sport,"به گزارش همشهری آنلاین، تیم ملی فوتبال ایران در مرحله یک چهارم نهایی جام ملت‌های آسیا موفق شد با نتیجه ۲ بر یک ژاپن را شکست دهد و به مرحله نیمه نهایی راه پیدا کند.
پس از این دیدار «واتارو اندو» کاپیتان تیم ملی فوتبال ژاپن با انتشار پستی در صفحه شخصی خود در شبکه اجتماعی ایکس (توئیتر سابق) به شکست تیمش واکنش نشان داد و نوشت: این تورنمنت به من فهماند که شماره یک بودن در چیزی ساده نیست. فکر می‌کنم کیفیت بازیکنان ایرانی و فضایی که هواداران این تیم در ورزشگاه ایجاد کرده بودند باعث شده بود این تیم شایستگی پیروزی را داشته باشد.
وی در خصوص پیروزی تیم ملی ایران نوشت: به عنوان کاپیتان تیم به این فکر می‌کنم که چه کاری می‌توانیم انجام دهیم تا تیم ملی ژاپن به تیمی قدرتمند تر تبدیل شود.
وی خطاب به هواداران ژاپنی نوشت: هواداران عزیز، برای رسیدن به هدف بزرگ خود یعنی قهرمانی در جام جهانی به مبارزه ادامه دهید! از حمایت مداوم شما از تیم ملی فوتبال ژاپن سپاسگزاریم."
sport,"به گزارش همشهری آنلاین پس از اینکه کنفدراسیون فوتبال آسیا مهدی طارمی را به دلیل دریافت کارت قرمز در دیدار با سوریه مبلغ ۲ هزار دلار جریمه کرده بود این کنفدراسیون باز هم احکام جدیدی را علیه این بازیکن و همچنین فدراسیون فوتبال ایران صادر کرده است. این احکام به اتفاقات دیدار ایران و سوریه مرتبط است.
طبق اعلام کمیته انضباطی و اخلاق کنفدراسیون فوتبال آسیا، مهدی طارمی به دلیل نقض ماده ۱۳.۱، ماده ۱۴.۵.۱ و پیوست ۸ آئین نامه انضباطی کنفدراسیون فوتبال آسیا به پرداخت مبلغ ۵ هزار دلار جریمه شده است. این مبلغ باید ظرف مدت ۳۰ روز از زمان اعلام آن پرداخت شود. در صورتی که این تخلف تکرار شود مهدی طارمی با جرایم سنگین‌تری مواجه خواهد شد. این جریمه به دلیل ورود مهدی طارمی به زمین بازی پس از سوت پایان بازی با سوریه صورت گرفته است.
علاوه بر این، فدراسیون فوتبال ایران به دلیل نقض ماده ۵۳.۱ آئین نامه انضباطی کنفدراسیون فوتبال آسیا به پرداخت مبلغ ۴ هزار و ۲۰۰ دلار جریمه شد. این حکم به دلیل جریمه انضباطی ۶ نفر از اعضای مرتبط با فدراسیون فوتبال ایران توسط داور دیدار ایران و سوریه صورت گرفته است."
sport,https://www.hamshahrionline.ir/page/archive.xhtml?wide=0&ms=0&pi=2&tp=9 error
sport,https://www.hamshahrionline.ir/page/archive.xhtml?wide=0&ms=0&pi=8&tp=9 error
sport,"به گزارش همشهری آنلاین، امیر قلعه نویی پس از برد تیم ایران و صعود به مرحله نیمه نهایی جام ملت‌ها، نکته مهمی را به بازیکنان یادآور شد.
سرمربی تیم ملی فوتبال دقایقی پس از پیروزی تیم ملی برابر ژاپن، ضمن قدردانی از بازیکنان تیم ملی خطاب به آن‌ها گفت: از شما به عنوان یک برادر یک خواهش بزرگ دارم. امروز این برد را تمام کنید. برادرانه گوش کنید. یک بازی است که باید ۱۰ سال کیف کنید. این بازی بود ولی باید امتداد داشته باشد. خدای ناکرده اگر در باد این بازی باشیم، ۲ بازی بعد را از دست می‌دهیم.
وی افزود: بازی با ژاپن را فراموش کنید، اکنون نوبت فینال بعدی است. فقط تا امروز فرصت شادی دارید و باید فکر خود را بر روی بازی نیمه نهایی متمرکز کنید.
با این فرمان سرمربی تیم ملی، ظهر امروز تمرین تیم ملی برگزار شد. بازیکنان تیم ملی همچون تمرینات گذشته پس از بازی‌های قبلی تیم ملی به ۲ گروه تقسیم شدند. بازیکنان حاضر در بازی دیروز به تمرین ریکاوری پرداختند و سایر بازیکنان با حضور در زمین چمن کمپ تمرینی الریان برای دیدار برابر قطر به تمرین پرداختند."
sport,"به گزارش همشهری آنلاین، تیم ملی فوتبال ایران موفق شد در رقابت‌های جام ملت‌های آسیا به جمع ۴ تیم پایانی این مسابقات راه پیدا کند. تیم ملی در مرحله نیمه نهایی روز چهارشنبه هفته جاری به مصاف قطر خواهد رفت و ۲۴ ساعت بعد از این بازی، مسابقات جام حذفی در لیگ فوتبال ایران برگزار خواهد شد و استقلال در رفسنجان به دیدار مس این شهر خواهد رفت.
با توجه به اینکه استقلال ۲ بازیکن ملی پوش دارد مسئولان این باشگاه دوباره با ارسال نامه‌ای به سازمان لیگ خواستار تعویق این بازی شدند. درخواست قبلی باشگاه استقلال مورد قبول فدراسیون فوتبال قرار نگرفته بود.
استقلال دو مهره تاثیرگذار خود به نام‌های حسین حسینی و رزوبه چشمی را در تیم ملی دارد و به همین دلیل خواستار تعویق بازی مقابل مس رفسنجان شده است."
sport,"به گزارش همشهری آنلاین جام ملت‌های آسیای ۲۰۲۳ کم‌کم به روزهای پایانی و حساسش نزدیک می‌شود. چهره دو فینالیست این دوره از رقابت‌ها روزهای سه‌شنبه و چهارشنبه مشخص خواهد شد تا در نهایت روز شنبه با برگزاری دیدار نهایی در ورزشگاه لوسیل، قهرمان این دوره از رقابت‌ها مشخص شود.
مطابق دوره‌های قبل در این دوره نیز کنفدراسیون فوتبال آسیا جوایز و پاداشی را برای تیم‌های برتر مشخص کرده است. بر این اساس مجموع جوایز این تورنمنت ۱۴ میلیون و ۸۰۰ هزار دلار آمریکاست که بین تیم‌ها توزیع می‌شود.
تمام ۲۴ تیم حاضر در این رقابت‌ها ۲۰۰ هزار دلار در ابتدا دریافت کردند تا برای حضور در این رقابت‌ها آماده شوند و تیم ملی ایران نیز یکی از این تیم‌ها بود که توانست به عنوان سرگروه از گروه C صعود کند و در ادامه با برتری برابر سوریه (در ضربات پنالتی) و ژاپن به جمع چهار تیم پایانی برسد.
تیم‌هایی که در دیدار نیمه نهایی شکست بخورند و نتوانند به فینال برسند، مبلغ یک میلیون دلار دریافت خواهند کرد. این اتفاقی بود که چهار سال قبل برای ایران در سال ۲۰۱۹ رخ داد و با توجه به اینکه دیدار رده بندی نیز وجود ندارد، تیم ملی ایران با شکست در آن دیدار به خانه برگشت.
مهم‌ترین جوایز و پاداش این دوره به دو تیم راه‌یافته به دیدار نهایی تعلق دارد. بر این اساس قهرمان جام ملت‌های آسیای ۲۰۲۳ مبلغ پنج میلیون دلار و نایب‌قهرمان سه میلیون دلار را به دست خواهند آورد.
از بین چهار تیم حاضر در نیمه‌نهایی این دوره از رقابت‌ها، دو تیم ملی ایران و قطر در دوره قبل نیز توانستند به جمع چهار تیم برتر راه یابند و دو تیم ملی اردن و کره جنوبی دو تیمی بودند که توانستند در این دوره به جمع چهار تیم پایانی برسند."
sport,"به گزارش همشهری آنلاین لیث نوبری، بازیکن سابق پرسپولیس از عصام الحضری اسطوره فوتبال مصر بعد از پیروزی تاریخی ایران مقابل ژاپن «انتقام» گرفت.
تیم ملی فوتبال کشورمان روز گذشته در یک بازی تاریخی موفق شد برای اولین بار در تاریخ مسابقات جام ملت های آسیا ژاپن را با نتیجه 2 بر یک شکست دهد و راهی نیمه نهایی شود.
الحضری قبل از بازی شاگردان قلعه نویی با سامورایی ها با نوبری کری خوانده بود و گفته بود: ""ژاپن به راحتی ایران را شکست می دهد""! نوبری در برنامه زنده شبکه الکاس با اسطوره مصری شرط گذاشت که در صورت پیروزی ایران الحضری باید مقابل دیدگان همه به احترام ایران چندین حرکت شنا برود.
0 seconds of 2 minutes, 19 seconds
شب گذشته در برنامه زنده شبکه الکاس، بازیکن سابق پرسپولیس از اسطوره فوتبال مصر انتقام گرفت و او را مجبور کرد که در برنامه زنده مقابل دوربین به احترام شاگردان قلعه نویی حرکت شنا برود. در زیر می توانید حرکت دروازه بان سابق مصر مقابل لیث نوبری و جشن این کارشناس فوتبال ایرانی با پرچم سه رنگ کشورمان را تماشا کنید."
sport,"به گزارش همشهری آنلاین مهدی طارمی از اسطوره های فوتبال ایران دعوت کرد به قطر، سفر کنند و تماشاگر بازی های پایانی تیم ملی باشند.
مهدی طارمی در بخشی از گفتگو خود پس از بازی با ژاپن، از اسطوره های فوتبال ایران خواست تا تیم ملی را حمایت کنند و برای تماشا بازی های پایانی، به قطر بیایند. مهدی طارمی گفت:
حضور اسطوره ها برای بچه های تیم ملی قوت قلبی است. جدا کردن نسل ها را درک نمی کنم. این حرف تمام بچه ها است که وجود آنها به ما کمک می کند. از علی دایی، مهدی مهدوی کیا، کریم باقری، فرهاد مجیدی و... دعوت می کنم به قطر بیایند و بازی ها ما را از نزدیک تماشا کنند. آغوش ما برای اسطوره ها باز است و البته اگر کسی هم نمی تواند یا دوست ندارد بیاید، برای ما دعا کند."
sport,به گزارش همشهری آنلاین صفحه اینستاگرامی لیگ برتر انگلیس به صعود ایران به نیمه‌نهایی جام ملت‌های آسیا با تصویری از سامان قدوس، بازیکن برنتفورد واکنش نشان داده است.
sport,https://www.hamshahrionline.ir/page/archive.xhtml?wide=0&ms=0&pi=6&tp=9 error
sport,"به گزارش همشهری آنلاین تیم ملی فوتبال کشورمان در دیدار مهم و حساس یک چهارم نهایی جام ملت‌های آسیا، موفق شد با ارائه یک بازی برتر، ۲ بر یک ژاپن را شکست داده و خودش را به جمع ۴ تیم برتر قاره برساند.
امیر قلعه نویی سرمربی تیم ملی فوتبال کشورمان در نشست خبری این دیدار، در پاسخ به سوال خبرنگار ژاپنی که ایران در این بازی از نظر تاکتیکی، بدنی و ذهنی برتر بود و حریف خودش را نابود کرد، اظهار داشت: فوتبال جای نابودی نیست. فوتبال جای لذت بردن است. قبول دارم که از نظر فنی به خصوص بعد از گلی که خوردیم، یکی از بهترین بازی‌هایمان را انجام دادیم. اوایل بازی بچه‌های ما اعتماد به نفس نداشتند. شاید به خاطر نتایج ژاپن قبل از این تورنمنت بود.
وی افزود: برای نیمه دوم یک سری تذکرات فنی دادیم که ۳ هافبک مرکزی آن‌ها اگر از بازی خارج شوند و از جلو پرس کنیم، می‌توانیم حتی در ۹۰ دقیقه برنده شویم. خداراشکر این اتفاق مهم افتاد. ژاپن همیشه برای همه قابل احترام است. فوتبال خیلی خوبی ارائه می‌دهد. با لژیونرهایی که در اروپا دارد نشان داد تیم بزرگی است ولی ما امروز ما خیلی بهتر بازی کردیم. مربیشان هم از دوستان خوب من است. همین ۴-۳ ماه پیش در اجلاس فیفا صندلی‌هایمان کنار هم بود. انسان بسیار با شخصیتی است. او هم فوتبال را از نگاه عاشقی دوست دارد. وقتی از طریق مترجم با هم صحبت کردیم، دیدم چه انسان بزرگی است و چه افکار بزرگی دارد."
sport,"به گزارش همشهری آنلاین «اوسمار ویرا» سرمربی جدید تیم فوتبال پرسپولیس با انتشار پستی در فضای مجازی از این باشگاه و یحیی گل محمدی (سرمربی سابق پرسپولیس) تقدیر و تشکر کرد. اوسمار در پست خود نوشت: «از پرسپولیس بابت فرصتی که برای هدایت ارتش سرخ بزرگ در راه رسیدن به اهداف این فصل به دست آورد بسیار سپاسگزارم. من می‌دانم این مسؤولیت چقدر سنگین است و چقدر پرسپولیس برای هواداران اهمیت دارد. ما همه پرسپولیسیم! ما همه ارتش سرخ بزرگ هستیم! خیلی ممنون یحیی بابت همه دانشی که با من به اشتراک گذاشتی، تو معلم عالی هستی. هرگز دستاوردهای بزرگمان را فراموش نمی‌کنم. با هم ما قوی‌تر هستیم»
اوسمار ویرا فردا راهی تهران خواهد شد و تمرینات این تیم را برای ادامه مسابقات لیگ برتر و جام حذفی زیر نظر خواهد گرفت."
sport,"به گزارش همشهری آنلاین تیم ملی فوتبال ایران در دور یک‌چهارم نهایی جام ملت‌های آسیا توانست با نتیجه دو بر یک برابر ژاپن به پیروزی دست یابد و به دور نیمه‌نهایی صعود کند.
روزنامه الوطن واکنش جالبی به پیروزی ایران برابر ژاپن داشت و با تیتر «سامورایی بای بای؛ ایران ژاپن را حذف و به نیمه‌نهایی صعود کرد» نوشت: تیم ملی فوتبال ایران در بازی برابر ژاپن با نتیجه دو بر یک به پیروزی دست پیدا کرد. در نیمه نخست ژاپن بازی بهتری را به نمایش گذاشت و در بیشتر زمان‌های بازی توپ و میدان را در اختیار داشت. در این نیمه ژاپن با یک گل پیروز به رختکن رفت اما در نیمه دوم این ایران بود که کاملا تیم برتر میدان بود و توانست دو گل به ثمر رساند تا در نهایت با نتیجه دو بر یک به پیروزی برسد و به دور نیمه‌نهایی راه پیدا کند.
البته این روزنامه قطری به نظر تیتر «بای‌بای سامورایی» را از عصام الشوالی، گزارشگر و مفسر سرشناس تونسی شبکه الجزیره، وام گرفته باشد که بعد از گل جهانبخش با شور و هیجان زیاد این عبارت را به کار برده بود."
sport,https://www.hamshahrionline.ir/page/archive.xhtml?wide=0&ms=0&pi=5&tp=9 error
sport,به گزارش همشهری آنلاین، با اعلام رسمی باشگاه استقلال، جلال‌الدین ماشاریپوف با عقد قراردادی، به جمع شاگردان نکونام اضافه شد.
sport,"به گزارش همشهری آنلاین، مدیرعامل باشگاه گل‌گهر سیرجان اعلام کرد رضایت‌نامه علیرضا علیزاده برای حضور در پرسپولیس صادر نخواهد شد.
محمد اسفندیارپور درباره نامه باشگاه پرسپولیس برای صدور رضایت‌نامه علیرضا علیزاده جهت پیوستن به جمع سرخپوشان اظهار داشت: برای سه چهار بازیکن ما چندین باشگاه نامه زده‌اند. پاسخ ما هم مشخص است؛ این‌ نفرات بازیکن تیم ما هستند و نیازشان داریم و قصدی برای فروش آنها نداریم.
وی در پاسخ به این پرسش که آیا نامه باشگاه پرسپولیس به دست آنها رسیده است، گفت: بله! اما پاسخی به آن نخواهیم داد، چون پاسخ نداریم و علیزاده بازیکن ماست.
مدیرعامل باشگاه گل‌گهر سیرجان همچنین خاطر نشان کرد: علاوه بر پرسپولیس چند باشگاه دیگر مانند استقلال، سپاهان و تراکتور هم نامه زدند، اما ما قصدی برای فروش نداریم."
sport,"به گزارش همشهری آنلاین، انتشار ویدیویی از یک تیک تاکر معروف ژاپنی، حسابی خبرساز شده بود. این فرد که با لباس تیم ملی کشورش در بازارهای قطر حضور داشت، به همراه تعدادی از هواداران عرب و به زبان عربی، برای تیم ملی ایران کری خوانده بود.
او در این ویدیو و در شرایطی که با بیش از ۲۰ فرد عرب زبان در حال به کار بردن جمله ""ایرانی توی سرت بزن"" بود، با حرکاتی که انجام می‌داد، دستش را روی سرش می‌گذاشت که پس از پیروزی تیم ملی، مهدی قایدی، علی قلی زاده و سردار آزمون در رختکن تیم ملی، حرکت او را تکرار کرده و اینگونه جواب کری خوانی این فرد ژاپنی را دادند.
حالا این تیک تاکر ژاپنی ویدیوی جدیدی را در صفحه شخصی خود بارگذاری کرده که ضمن تبریک پیروزی تیم ملی، چند کلمه فارسی را نیز به زبان می‌آورد که با استقبال زیادی در فضای مجازی همراه شده است.
این تیک تاکر می‌گوید: مرسی تیم ملی ایران و هواداران کشور ایران. مبارک ایران، دوستت دارم!"
sport,"به گزارش همشهری‌آنلاین، ۲تیم سرخپوش بالای جدول امشب برای آبی کمرنگ بازی می‌کنند. نتیجه مساوی بازی آرسنال- لیورپول به سود منچسترسیتی است و حتی برد آرسنال هم می‌تواند گواردیولا را به صدر جدول ببرد. تنها چیزی که سیتی از این دیدار نمی‌خواهد برد لیورپول است. ۴هفته پیش که در دور سوم جام‌حذفی ۲تیم به مصاف هم رفتند، مردان یورگن کلوپ با نتیجه ۲بر صفر پیروز شدند اما نظر بسیاری از کسانی که بازی را دیدند، این بود که آرسنال با داشتن موقعیت‌های بهتر، به‌خصوص در نیمه‌اول، تا حدودی بدشانس بود که بازی را باخت. شاید بهتر باشد توپچی‌ها برای جبران آن نتیجه و بیشتر برای عقب نیفتادن از کورس قهرمانی، به بازی هوایی روی بیاورند؛ جایی که در آن تبحر دارند. در این فصل آرسنالی‌ها ۱۱بار با سر موفق به گلزنی شده‌اند که ۲گل از نزدیک‌ترین تعقیب‌کنندگان یعنی ناتینگهام و لوتون (۹) بیشتر است. گابریل ماگالاییش (۳گل ازجمله یک گل به لیورپول)، ژسوس(۲)، تروسار، ساکا، سالیبا، بن وایت، هاورتز و دکلان رایس زننده این گل‌ها بودند. این گل‌ها از ۱۸موقعیت مسلم گلزنی روی ضربات سر به‌دست آمده؛ یعنی ۶۱.۱درصد موفقیت. ۴تا از این گل‌ها از روی ارسال‌های کرنر زده شده است. آرتتا از بازیکنانش می‌خواهد کرنر را روی دروازه سانتر کنند و به همین دلیل ۱۴۴تا از ۱۴۵کرنر آنها سانتر بوده و فقط یکی با پاس کوتاه انجام شده است.
البته لیورپولی‌ها با اینکه زیاد علاقه‌ای به گلزنی با سر ندارند، در دوئل‌های هوایی از آرسنال بهتر عمل می‌کنند و وقتی روی دروازه حریف هستند، به سرزن‌های بهتری تبدیل می‌شوند. آنها ۵۷.۲درصد از نبردهای هوایی را می‌برند، در برابر ۴۸.۸درصد پیروزی توپچی‌ها در اینگونه نبردها. این را هم درنظر بگیرید که از ۱۳۴کرنر لیورپول در این فصل فقط ۴۸تا اینسویینگر بوده، یعنی به سمت دروازه سانتر شده و نه به بیرون و نقطه پنالتی یا پاس کوتاه. آنها از این ضربات ۴بار به گل رسیده‌اند که هیچ‌کدام با ضربه سر نبوده. در برد ۴ بر یک مقابل چلسی برای دومین‌بار در ۲۲بازی این فصل لیورپول به گل رسید. گل قبلی را صلاح در بازی با برنتفورد در نوامبر به ثمر رسانده بود.
از ۵۳ضربه سری که قرمزها روانه دروازه حریفان کرده‌اند، فقط ۲توپ وارد دروازه شده که این بدترین نرخ ممکن بین همه تیم‌ها حتی کریستال پالاس و برنلی و شفیلد است که یک گل با سر زده‌اند. با همه اینها لیورپول در این فصل پس از آرسنال (۳) کمترین تعداد گل را با ضربه سر از حریفان دریافت کرده (۴) است.
دیوگو ژوتا در ۵بازی قبلی خود در امارات برای لیورپول در تمامی رقابت‌ها ۵گل به ثمر رسانده و ۲پاس گل داده است؛ میانگین هر ۴۱دقیقه یک تأثیر مستقیم روی گل. از زمانی که ژوتا در سال۲۰۲۰ به این باشگاه پیوسته، محمد صلاح تنها بازیکن لیگ برتری است که در یک زمین خارج از خانه روی گل‌های بیشتری تأثیر دارد (۷گل در اولدترافورد).
آرسنال عادت کرده در مسابقات لیگ مقابل لیورپول خوب شروع کند. آنها در ۱۰دقیقه ابتدایی ۳دیدار اخیر خود در لیگ با قرمزها گل زده‌اند، اگرچه فقط در یکی از آن بازی‌ها پیروز شده‌اند (۲تساوی). آنها آخرین بار در ۴بازی متوالی لیگ مقابل لیورپول بین آگوست۱۹۶۷ و نوامبر۱۹۷۰ نخستین گل را به ثمر رسانده بودند.
گابریل مارتینلی در ۲مورد از ۳دیدار اخیر تیمش در لیگ مسئول گل اول بوده. او از زمان ورود به آرسنال در سال۲۰۱۹، در بازی لیورپول (۴گل و ۲پاس گل) بیش از هر تیم دیگری، روی گل‌های تیمش مؤثر بوده.
داروین نونیس در بازی با چلسی ۴بار به دیرک دروازه حریف کوبید؛ ازجمله یک ضربه پنالتی. این یک رکورد در تاریخ لیگ از زمان ثبت آمارها از سال۲۰۰۳ است. داروین در این فصل ۹بار ضربه‌های خود را به دیرک دروازه زده است.
آرنولد احتمالا به این بازی می‌رسد. او در بازی اخیر در لیگ ۶پاس گل مقابل آرسنال به ثبت رسانده که تنها یک‌پاس از استیون جرارد کمتر است. جانشین آرنولد در چند بازی اخیر جوانی ۲۰ساله به نام بردلی است که مقابل چلسی یک گل و ۲پاس گل ثبت کرد. در تاریخ لیگ برتر، فقط ۲مدافع زیر ۲۱سال به‌طور مستقیم در ۳+گل در یک بازی نقش داشته‌اند: ترنت الکساندر-آرنولد، فوریه۲۰۱۹ (مقابل واتفورد) و کانر بردلی، ژانویه ۲۰۲۴(مقابل چلسی).
آرسنال از ۳بازی اخیر خود مقابل لیورپول ۵امتیاز گرفته است (یک برد و ۲تساوی)؛ به اندازه ۱۲بازی قبلی خود (یک برد، ۲تساوی و ۹باخت).
توپچی‌ها برای نخستین بار از زمانی که تیم آرسن ونگر بین دسامبر ۲۰۱۴تا ژانویه ۲۰۱۶مقابل لیورپول شکست نخورده بودند، (یک پیروزی و ۳تساوی) به‌دنبال شکست‌ناپذیری در ۴بازی متوالی لیگ مقابل قرمزها هستند.
لیورپول در ۱۶بازی متوالی لیگ مقابل آرسنال موفق به گلزنی شده که آخرین بار در آگوست۲۰۱۵ توپچی‌ها در یک بازی بدون گل خورده از میدان خارج شدند. در مجموع آنها ۱۰۸گل در لیگ برتر مقابل توپچی‌ها به ثمر رسانده‌اند و تنها تیمی هستند که بیش از ۱۰۰ گل مقابل این تیم داشته‌اند.
آرسنال در ۶بازی از ۷بازی اخیر خود در لیگ در امارات پیروز شده است و فقط ۲۸دسامبر ۲بر صفر مقابل وستهم شکست خورده‌ است. فقط لیورپول (۲۹) و استون‌ویلا (۲۸) در فصل جاری لیگ برتر بیش از آرسنال (۲۶) موفق به کسب امتیاز در خانه شده‌اند.
لیورپول ۴بازی از ۵بازی آخرش در امارات را برده است و ۱۱گل به ثمر رسانده و فقط ۳گل خورده؛ یک پیروزی بیشتر از ۲۶دیدار قبلی (۳). در واقع لیورپول از ۱۷بازی اول خود در ورزشگاه امارات از سال ۲۰۰۶ تا ۲۰۲۰ فقط ۲برد کسب کرده بود (۸تساوی و ۷شکست)، از آن زمان تاکنون در ۴بازی از ۵بازی آخر خارج از خانه خود مقابل آرسنال در همه رقابت‌ها پیروز شده و تنها یک‌بار باخته.
این دویستمین دیدار لیگ بین ۲غول فوتبال انگلستان است و پنجمین مسابقه‌ای خواهد بود که ۲۰۰بار در تاریخ لیگ انگلیس برگزار ‌شده. لیورپول در حال‌حاضر ۷۹پیروزی در مقابل ۶۶پیروزی و ۵۴تساوی آرسنال به‌خود اختصاص داده است. کلوپ هفته پیش برای دویستمین بار در لیگ برتر روی نیمکت لیورپول نشسته بود."
sport,"به گزارش همشهری آنلاین، دانیال مرادی، رییس دپارتمان داوری فدراسیون فوتبال درباره معرفی داوران لیگ برتری که لایسنس VAR را دارند، عنوان کرد: در نیم فصل اول فوتبال باشگاهی ایران، موعود بنیادی‌فر تنها داور ایرانی بود که لایسنس قضاوت با کمک داور ویدئویی را داشت اما با تلاش مسئولان فدراسیون فوتبال و کمیته داوران چهار داور دیگر هم مجوز قضاوت با VAR را از سوی فدراسیون جهانی فوتبال (فیفا) دریافت کردند.
وی اضافه کرد: مهناز ذکایی، حسن اکرمی، امیر عرب‌براقی و مرتضی منصوریان داورانی هستند که بعد از حضور در کافا و قضاوت مسابقاتی در ازبکستان مجوز قضاوت با VAR را دریافت کرده‌اند."
sport,به گزارش همشهری آنلاین، ضمن تبریک پیروزی تیم ملی فوتبال کشورمان مقابل ژاپن و صعود به مرحله نیمه نهایی جام ملت های آسیا و با توجه به اهمیت ادامه حضور مقتدرانه تیم ملی در جام ملت ها و همچنین لزوم تمرکز بیشتر و مطلوب تر ملی پوشان و همکاری با باشگاه هایی که بازیکنان خود را در اختیار تیم ملی قرار داده اند و متعاقبا درخواست رسمی دو باشگاه پرسپولیس و استقلال که به ترتیب ۳ و ۲ بازیکن در اردوی تیم ملی در قطر دارند، دو دیدار پرسپولیس – نفت و گاز گچساران و مس رفسنجان و استقلال در جام حذفی که مقرر بود روز جمعه ۲۰ بهمن برگزار شود، لغو و به زمان دیگری موکول می گردد.
sport,"ورمزیار در گفت وگو با همشهری آنلاین با اشاره به برد تیم ملی مقابل ژاپن در مرحله یک چهارم نهایی جام ملتهای آسیا تاکید کرد: در درجه اول این برد را به مردم تبریک می گویم که دلشان شاد شد. بعد به کادرفنی و بازیکنان خوب تیم ملی که زحمت کشیدند. ولی باید بگویم نیمه اول حرفی برای گفتن نداشتیم. تیم ژاپن توپ و میدان را در اختیار گرفت و گل هم زد. متاسفانه باید تاکید کنم دفاع های وسط مان اگر بخواهند بی احتیاطی کنند می تواند به تیم ملی ضربه بزند. در آن منطقه (خط دفاعی) باید هوشیارانه عمل کنیم.
وی افزود: سه بازیکن خط جلوی ما (آزمون، جهانبخش و محبی) خوب کار کردند در کنار آنها محبی هم خیلی خوب بود. البته همه بازیکنان خوب بودند اما این ۴ بازیکن بیشتر از بقیه توان گذاشتند وگرنه در نیمه دوم قدوس، عزت الهی و رضاییان خوب کار کردند و توانستیم روی ارسال ها ضربه ای که می خواهیم به ژاپن بزنیم.
این پیشکسوت فوتبال کشورمان درباره اینکه چرا در نیمه اول برابر ژاپن نتوانستیم انتظارات را برآورده کنیم گفت: ۷۰-۸۰ درصد به ذهنیت خودمان ربط داشت. در کنارش بازی قبل از آن ۱۲۰ دقیقه مقابل سوریه بازی کرده بودیم. در نیمه اول از اسم ژاپن هم ترسیده بودیم اما در نیمه دوم توانستیم بازی قابل قبولی ارائه دهیم و برنده بازی شویم.
ورمزیار درخصوص اینکه برخی منتقدین تاکید دارند تیم ملی ۵ بازی در جام ملتها انجام داده و فقط در نیمه دوم بازی با ژاپن فوتبال قابل قبولی ارائه داده است تصریح کرد: تیم ملی ۵ بازی انجام داده و ۵ برد را کسب کرده است این نتیجه دیگر جایی برای انتقاد نمی گذارد. البته من هم قبول دارم ما نقطه ضعف داریم اما مهم این است که تیم ببرد و این کار را می کند. اگر یک یا دو بازی را برده بودیم می توانستیم بگویم شانسی برده ایم ولی ۵ بازی را که نمی توانیم بگویم شانسی برده ایم! ما با هر ترفندی بوده ۵ بازی است که می بریم.
ورمزیار در خصوص بازی تیم ملی مقابل قطر در مرحله نیمه نهایی جام ملتها تاکید کرد: بازی باقطر حتی از بازی مان مقابل ژاپن سخت تر است به خاطر اینکه ژاپن با وجود اینکه در خط حمله خوب کار می کند ولی برابر بحرین هم نشان داد استرس دارد. در صورتی که قطر این استرس را ندارد . از لحاظ روحی و روانی با شرایط خوبی وارد بازی می شوند با این حال معتقدم بازی را می بریم اما کار سختی پیش رو داریم. پیش بینی نتیجه بازی سخت است چراکه هم ما خط حمله خوبی داریم هم قطر در فاز تهاجمی خوب است در این شرایط بستگی به شرایط عملکردمان در خط دفاعی دارد با این حال فکر می کنم یک بر صفر یا دو بریک پیروز می شویم.
او در پایان خاطرنشان کرد: ما در تیم ملی اشتباهاتی داریم ولی با چند ماه نمی شود ضعف ها را پوشش داد. ژاپن برنامه ۱۰-۱۵ سال دارد اما آقای قلعه نویی ۵-۶ ماه است که تیم را در دست گرفته است به هر حال زمان می خواهد تا تغییرات لازم را ایجاد کند."
sport,"به گزارش همشهری‌آنلاین، رئال و اتلتیکو برای چهارمین‌بار در این فصل با هم روبه‌رو می‌شوند و برای نخستین‌بار در ورزشگاه سانتیاگو برنابئو. رئال دیدار رفت لالیگا و همچنین تک‌مسابقه جام‌حذفی را در زمین حریف واگذار کرد (۳ بر یک و ۴ بر ۲) و در نیمه‌نهایی سوپرجام اسپانیا در عربستان این تیم را ۵ بر ۳ شکست داد. روی‌هم رئال در این فصل ۱۰گل از اتلتیکو خورده است. بازی امشب و بازی شنبه آینده مقابل خیرونا می‌تواند معادلات زیادی را در لالیگای این فصل حل کند. اگر رئال از این دو دیدار سربلند بیرون بیاید، تقریبا تکلیف قهرمانی روشن است و اگر امتیاز بدهد، رقابت شدید و نزدیک خواهد شد. کارلو آنچلوتی برای این دیدار دفاع وسط ندارد. میلیتائو و آلابا و رودیگر مصدوم هستند و شوامنی که می‌توانست در این پست بازی کند، محروم است. اگر رودیگر نرسد، مندی در دفاع میانی بازی خواهد کرد. او در دوران زیدان ۲بار در این پست بازی کرده که هر ۲بار رئال گلی نخورده بود. کارواخال هم در دوره آنچلوتی در این پست آزمایش موفقی داشت.
رئال با اینکه کورتوا و مدافعانش را در اختیار نداشته، رکورد دفاعی خوبی را ثبت کرده است، البته اگر بازی‌های رودررو مقابل اتلتیکو را درنظر نگیریم. با کلین‌شیت مقابل ختافه، رئال به رکورد ۱۴گل در ۲۲هفته اول لالیگا رسید. رئال در طول تاریخ فقط ۴بار دیگر آماری مشابه داشته و در این حالت همواره قهرمان شده است؛ سال‌های ۱۹۶۲، ۱۹۶۵ و ۱۹۸۸ در ۲۲بازی اولش ۱۴گل خورده و قهرمان شده بود. رئال فصل ۲۰- ۲۰۱۹ با هدایت زیدان تا هفته۲۲ فقط ۱۳گل خورده بود که در آن فصل نیز قهرمان شد.
برد مقابل ختافه ششمین پیروزی پیاپی رئال در لالیگا بود. در ۲۲هفته این فصل ۱۸برد، ۳تساوی و تنها یک شکست به‌دست آمده. رئال فقط ۲بار دیگر در تاریخ لالیگا عملکرد بهتری در ۲۲هفته اول داشته؛ فصل ۶۱-۱۹۶۰ با ۱۹برد، ۲تساوی و یک شکست، فصل ۱۲- ۲۰۱۱ با ۱۹برد، یک تساوی و ۲شکست. رئال‌مادرید در آن ۲فصل به‌ترتیب ۷۲ و ۷۵ گل زده بود اما این فصل فقط ۴۷گل زده است.
رئال برای نخستین‌بار در تاریخ ۱۲ساله خود روی آستین پیراهنش از تبلیغ استفاده کرد. HP قرار است ۷۰میلیون یورو بپردازد که به این ترتیب فقط اسپانسرهای روی پیراهن ۲۵۰میلیون یورو برای این باشگاه درآمد خواهد آورد؛ آدیداس ۱۱۷میلیون یورو، هواپیمایی امارات ۷۰میلیون یورو و HP حدود ۷۰میلیون یورو.
ممکن است بلینگام به‌دلیل «متجاوز» گفتن به میسن گرینوود در بازی با ختافه برای ۱۰بازی محروم شود. البته بازیکن و باشگاه ختافه شکایتی نکرده‌اند اما فدراسیون یک متخصص لبخوانی به نام جرمی فریمن را استخدام کرده و این فرد گفته ۹۷درصد مطمئن است چنین کلمه‌ای بین ۲بازیکن رد و بدل شده است.
خوسه ماریا سانچس مارتینس داور این دیدار است.
سیمئونه خوب بلد است رئال را ببرد؛ ۱۲برد، ۱۲تساوی و ۱۸شکست. عملکرد او در بازی رودررو مقابل بارسلونا افتضاح است با ۵برد، ۱۱تساوی و ۱۹باخت.
حالا تعداد بردها و باخت‌های سیمئونه مقابل آنچلوتی با هم برابر شده و هر کدام ۹بار دیگری را برده و ۵بار مساوی کرده‌اند.
تعداد بردهای اتلتی مقابل رئال به ۵۹برد در ۲۳۵بازی افزایش یافت، مقابل ۱۱۶شکست.
این دیدار چهارصدمین بازی کارواخال با رئال‌مادرید خواهد بود."
sport,"به گزارش همشهری آنلاین نیلوفر اردلان ستاره سابق فوتسال و فوتبال زنان ایران با انتشار تصویری از تیم ملی فوتبال بانوان ایران با در ابتدا با تیتر درشت به همراه سه قلب به رنگ پرچم ایران در صفحه شخصی اینستاگرامش نوشت: «خیلی مبارکه برد تیم ملی، واقعا خیلی چسبید، به امید قهرمانی» و سپس در یک متن زیر این تیتر نوشت: «خیلی دوست داشتم لابلای عکس چهره‌هایی که مسافر قطر شدند، عکس پیشکسوتان فوتبال زنان رو هم میدیدم.
خیلی گشتمااا ولی فکر کنم اینجا هم دوستان وزارت‌خونه و فدراسیون فوتبال یادشون رفته، کاشکی بین همه مدیران و پیشکسوتانی که با هماهنگی فدراسیون به قطر سفر کردن، چهره‌های فوتبال و فوتسال زنان هم می‌بردین. وقتی ماجرا غمناک‌تر میشه که شما می‌بینی از بقیه رشته‌ها، چهره‌ها رو بردن اما خبری از توجه به زنان فوتبالیست و فوتسالیست نیست! این روزها هم می‌گذره اما اونچه بیشتر و بیشتر ثابت میشه، مظلومیت فوتبال و فوتسال زنان تو ایرانه. شب این برد مهم نخواستم کام کسی رو تلخ کنم اما خواستم بگم این جماعت، می‌بینن و چیزی نمیگن. کاشکی به نجابتشون احترام بگذارید! زنده باد ایران."
sport,"به گزارش همشهری آنلاین، این برد واکنش های بسیاری را در بر داشت و اقشار مختلف مردم از این پیروزی شیرین ابرزار خوشحالی کردند.
میثم مطیعی مداح اهل بیت نیز در شبکه اجتماعی ایکس(توییتر) در واکنش به پیروزی ایران نوشت:
«دنیا
ما را می‌بینی؟
این ماییم!
مردم ایران!
باهم شاد می‌شویم
با هم گریه می‌کنیم
با هر سلیقه‌ای آخرش کنار هم و همدلیم.
هر که می‌خواهد ما کنار هم نباشیم از ما نیست!»"
sport,"به گزارش همشهری آنلاین، واتارو اِندو کاپیتان تیم ملی فوتبال ژاپن در واکنش به شکست ۲ بر یک شب گذشته (یکشنبه) این تیم مقابل ایران در مرحله یک‌چهارم نهایی جام ملت‌های آسیا ۲۰۲۳ که منجر به حذف سامورایی آبی از دور این رقابت‌ها شد، گفت: باید اعتراف کنم که ایران تیم بهتری بود.
هافبک لیورپولی ژاپن افزود: این تورنمنتی بود که باعث شد یک بار دیگر متوجه شویم که نبرد سختی در آسیا در جریان است. ما نتوانستیم کارمان را اینجا انجام دهیم، حالا باید به باشگاه‌های‌مان برگردیم و با احساس ناامیدی به کار خود ادامه دهیم.
تیم ملی فوتبال ایران حالا در مرحله بعد باید از ساعت ۱۸:۳۰ چهارشنبه به وقت تهران در ورزشگاه الثمامه به مصاف میزبان این تورنمنت یعنی قطر برود."
sport,"به گزارش همشهری آنلاین، تیم ملی فوتبال ایران موفق شد در مرحله یک چهارم نهایی جام ملت‌های آسیا با برتری ۲ بر یک برابر ژاپن به مرحله نیمه نهایی این مسابقات صعود کند.
کنفدراسیون فوتبال آسیا در گزارشی به برخی از رکوردها و آمارهای این دیدار پرداخت.
حضور در مرحله نیمه نهایی
تیم ملی ایران در حالی دومین حضور پیاپی خود در مرحله نیمه نهایی جام ملت‌های آسیا را تجربه می‌کند که در ۳ دوره پیش از آن نتوانسته بود به این مرحله برسد.
مالکیت توپ
تیم ملی ایران در دیدار با ژاپن ۴۲ درصد مالکیت توپ را در اختیار داشت. از سال ۲۰۰۷ تا کنون در دیدارهایی که ایران در جام ملت‌های آسیا به پیروزی رسیده است این سومین آمار پایین از لحاظ مالکیت توپ است.
ضعیف‌ترین آمار ژاپن
تیم ژاپن برابر ایران فقط ۲ شوت در چهارچوب داشت. این تیم در جام ملت‌های قطر در هر بازی میانگین ۶/‬۳ شوت در چهارچوب را به ثبت رسانده بود. ضمن اینکه از سال ۲۰۰۷ تا کنون این ضعیف‌ترین آمار ژاپن از لحاظ شوت در چهارچوب بوده است.
بیشترین تعداد دریبل
علیرضا جهانبخش در دیدار با ژاپن ۴ دریبل موفق داشت که در نوع خود بی نظیر است. آخرین باری که بازیکنی از تیم ملی ایران در یک بازی بیشتر از ۴ دریبل را ثبت کرده است به جام ملت‌های ۲۰۰۷ برمی‌گردد.
دیرترین گل ایران
گلی که علیرضا جهانبخش در دقیقه ۹۶ به ثمر رساند دیرترین گل تاریخ تیم ملی فوتبال ایران در تاریخ جام ملت‌ای آسیا بود.
دیرترین پنالتی ایران
خطای پنالتی که حسین کنعانی از تیم ژاپن گرفت دیرترین ضربه پنالتی تیم ملی ایران در قرن ۲۱ در دیدارهای تحت نظارت AFC بود."
sport,"به گزارش همشهری‌آنلاین، اوج بدسلیقگی در برنامه‌ریزی این است که دربی شماره۲۳۹ ایتالیانو همزمان با دربی مادرید برگزار می‌شود، البته یک ربع زودتر. این بازی به‌نوعی تعیین‌کننده سرنوشت ادامه فصل سری‌آست. اینتر با یک بازی کمتر یک امتیاز بیش از یوونتوس جمع کرده (۵۴ امتیاز در برابر ۵۳) و پیروزی در بازی امشب می‌تواند تا مدتی خیال نراتزوری را از حریف تعقیب‌کننده آسوده سازد اما شکست به منزله خطر جدی یوونتوس برای اینترمیلان خواهد بود. با توجه به اینکه یووه در هیچ رقابت دیگری هم حضور ندارد، برنامه‌هایش نسبت به رقیب فشردگی کمتری دارد.
اینتر حریفی است که یوونتوس بیشترین برد را در سری‌آ مقابل آن به‌دست آورده است: ۸۷پیروزی برای بیانکونری (سفید و سیاه‌ها)، ۴۶تساوی و ۴۸موفقیت برای نراتزوری (آبی و سیاه‌ها).
بیش از ۲دهه است که هر دو دیدار رفت و برگشت ۲تیم در لیگ مساوی نشده. بازی رفت این فصل یک‌-یک شد. آخرین‌بار فصل ۰۲-۲۰۰۱ بود که ۲دربی ایتالیا در سری‌آ مساوی تمام شد؛ یک بازی بدون گل و یک بازی ۲-۲.
یوونتوس آخرین بازی لیگی خود را در زمین اینتر یک بر صفر پیروز شد. از سال۱۹۷۷ سابقه نداشته که یووه ۲بازی پشت‌هم را در جوزپه مه‌آتزا بدون گل خورده ببرد. در آن سال جووانی تراپاتونی سرمربی یوونتوس بود.
اینتر هر یک از ۵ بازی خود را در همه رقابت‌های سال۲۰۲۴ برده و در ۳بازی اخیر دروازه خود را بسته نگه داشته است. آخرین باری که نراتزوری در ۶بازی اول خود در یک سال تقویمی پیروز شد، سال۲۰۰۷ و تحت هدایت روبرتو مانچینی بود.
اینتر در هر یک از ۲۱بازی اول خود در این فصل در سری‌آ به حریفان خود گل زده است و درصورت گلزنی در بازی امشب می‌تواند پس از یوونتوس (در سال۱۹۵۷) به دومین تیمی تبدیل شود که در هر ۲۲بازی اول خود در یک فصل لیگ، حداقل یک‌بار موفق به گلزنی می‌شود.
در ۲۳۸رویارویی پیشین ۱۰۸برد به یوونتوس رسیده، ۷۲برد به اینتر و ۵۸بازی مساوی تمام شده؛ با ۳۳۹گل برای یووه و ۲۹۳گل برای اینتر.
سیمونه اینتزاگی، سرمربی اینترمیلان تاکنون ۱۸بار با ماسیمیلیانو آلگری روبه‌رو شده که در نیمی از آنها به او باخته است؛ ۹شکست، ۳تساوی و ۶پیروزی.
ولاهوویچ سال۲۰۲۴ موفق به زدن ۶گل شده است. در تاریخ یوونتوس تنها یک بازیکن از ابتدای سال نو تا پایان‌ ماه ژانویه موفق به زدن ۷گل شده است؛ کریستیانو رونالدو سال۲۰۲۰. هفته گذشته تولد ولاهوویچ بود. او در یووه در ۸۵ بازی، ۳۵گل و ۸پاس گل ثبت کرده.
اینتر در این فصل۱۳ و یووه ۱۰بار دروازه خود را بسته نگه داشته‌اند."
sport,به گزارش همشهری آنلاین، لحظاتی بعد از گل تساوی ایران سردار آزمون دروازه ژاپن را گشود اما داور این گل را به خاطر آفساید میلیمتری مردود اعلام کرد.
sport,"به گزارش همشهری آنلاین، ۳ بازیکن ۱۱ بازیکن برتر هفته آسیا متعلق به ایران بود یعنی تقریبا ۳۰ درصد و بیشترین سهم تیم منتخب در اختیار شاگردان قلعه نویی قرار گرفت.
تیم منتخب بهترین های هفته جام ملت های آسیا به شرح زیر است:
دروازه بان: مشعل برشم(قطر)
مدافعان: سئول یانگ وو(کره)، مندس(قطر) و عبدالله نصیب(اردن)
هافبک ها: هامارابکوف(ازبکستان)، محمد محبی(ایران)، موریتا(ژاپن) و علیرضا جهانبخش(ایران)
مهاجمان: سردار آزمون(ایران)، سون هیونگ مین(کره) و گودوین(استرالیا)"
sport,"به گزارش همشهری آنلاین ایران در شرایطی برای نخستین بار در تاریخ جام ملت‌ها موفق به گلزنی و برتری مقابل سامورایی‌ها شد که امیر قلعه‌نویی نقش بسیار ویژه‌ای در ثبت این برد داشت.
ویدئوی مربوط به هیجان نیمکت تیم ملی و سجده شکر امیر قلعه نویی را ببینید."
sport,"به گزارش همشهری آنلاین، بعد از منتفی شدن حضور مربیان ایرانی روی نیمکت پرسپولبیس به عنوان دستیار اوسمار لوس ویرا این مربی به باشگاه گزینه خودش را معرفی کرد و باشگاه نیز خیلی سریع با مربی مد نظر اوسمار به توافق رسید.
این مربی ۴۴ ساله رفائل گوزالوس تولدو(rafael goncalves Toledo) نام دارد سال ۲۰۱۸ سرمربی تیم برازیلنسه در برزیل بود و یک بار این تیم را هدایت کرد.او در سال ۲۰۱۹ در نقش سرمربی موقت تیم ویلانووا برزیل سه بازی هدایت این تیم را برعهده داشت.تولدو در سال ۲۰۲۰ سرمربی تیم آناپولینا برزیل شد اما باز هم تنها برای یک بازی این تیم را هدایت کرد.در سال ۲۰۲۱ او به عنوان سرمربی خاراگوئا ۵ بار این تیم را به میدان فرستاد.
در همان سال او به مدت سه ماه در تیم ویلانووا به عنوان دستیار در سری ب بریل حضور داشت و در ۱۵ بازی روی نیمکت این تیم نشست.در سال ۲۰۲۲ او به مدت شش ماه همراه با ادسون تاوارس به ایران آمد و در کادر فنی صنعت نفت آبادان حضور داشت.
آخرین تیمی که تولدو در آن حضور داشته بریگنز اتریش بوده که حدود ۸ ماه در این تیم مشغول به کار بود و تا آخرین روزهای سال ۲۰۲۳ در این تیم فعالیت می کرد.او در لیگ دسته دوم اتریش ۲۷ بازی دستیار آندره هراف بود و در دو بازی هم زیر نظر کریتسوف گبنتر کار کرد.
این مربی که به زودی به تهران خواهد آمد قرار است دستیار اول اوسمار لوس ویرا در پرسپولیس باشد و البته با اعلام یکی از مدیران باشگاه پرسپولیس برخلاف آنچه طی یکی دو روز اخیر گفته شده قراردادش کمتر از ماهی ده هزار دلار خواهد بود."
sport,https://www.hamshahrionline.ir/page/archive.xhtml?wide=0&ms=0&pi=4&tp=9 error
sport,"به گزارش همشهری آنلاین بعد از جذب عبدالکریم حسن و عیسی آل کثیر این باشگاه در مذاکرات بعدی خود هنوز نتوانسته به نتیجه دلخواه دست یابد.
تلاش این باشگاه برای جذب گزینه‌های بعدی با موانعی همراه بوده که باعث شده نقل و انتقالات آنها با بن‌بست مواجه شود.
اکنون اما در جدیدترین اقدام این باشگاه برای حضور دوباره در پنجره زمستانی، آنها به دنبال جذب علی علیزاده از گل گهر سیرجان هستند. هافبک دفاعی چند فصل اخیر آبی‌های سیرجان که در مقطعی نیز توسط امیر قلعه نویی به تیم ملی دعوت شده بود و در تورنمنت کافا توانست تجربه بازی ملی را پشت سر بگذارد.
علی علیزاده در پنجره زمستانی این فصل البته موردتوجه باشگاه تراکتور نیز قرار گرفته بود اما مذاکرات طرفین به نتیجه لازم نرسید و او نتوانست راهی تبریز شود.
باشگاه پرسپولیس اما اکنون برای تقویت خط میانی خود اقدام به ارسال نامه‌ای رسمی به گل‌گهر کرده و شرایط این باشگاه را برای انتقال مدنظر جویا شده است. پرسپولیس در این فصل البته برای جواد آقایی‌پور از استقلال خوزستان، محمدرضا آزادی از نساجی قائمشهر، محمد خدابنده‌لو از مس رفسنجان، محمدحسین اسلامی از ذوب آهن و … نیز درخواست رسمی ارسال کرده بود اما موفق به جلب رضایت باشگاه‌های آنها نشده بود و باید دید شرایط برای علی علیزاده و باشگاه گل‌گهر سیرجان به چه شکل خواهد بود.
البته با توجه به اینکه باشگاه گل گهر سیرجان نیز خواهان انتقال وحدت حنانوف شده، شاید مسیر این انتقال برای پرسپولیس کمی هموارتر به نظر برسد."
sport,"به گزارش همشهری آنلاین کلارنس سیدروف اسطوره میلان و رئال مادرید در مورد برد ایران مقابل ژاپن و صعود ملی پوشان به نیمه نهایی جام ملت های آسیا گفت:« همانطور که گفته بودم ایران،ژاپن را به بهترین شکل ممکن برد. حالا هم می گویم ایران در نیمه نهایی قطر را با سه یا چهار گل می‌برد و راهی فینال جام ملت‌های آسیا می‌شود.»
ایران قرار است چهارشنبه در بازی نیمه نهایی به مصاف قطر میزبان برود و در صورت پیروزی برابر این تیم راهی فینال خواهد شد. دیگر بازی مرحله نیمه نهایی میان اردن و کره جنوبی برگزار خواهد شد."
sport,به گزارش همشهری آنلاین تیم ملی ایران در یک بازی دیدنی موفق شد ژاپن را در مرحله یک چهارم نهایی شکست داد و راهی نیمه نهایی شد. در پایان بازی عکس از جواب کری خوانی هواداران ژاپنی توسط بازیکنان تیم ایران منتشر شد که با دقت به عکس جزئیات جالبی را متوجه خواهیم شد. روی تخته وایت برد نوشته های جالبی نوشته شده بود که در این تصویر میبینید.
sport,"به زارش همشهری آنلاین ستاره سابق پرسپولیس که این روزها بعنوان کارشناس ورزشی در شبکه الکاس حضور دارد کری جالبی با سنگربان سابق تیم ملی مصر داشت.
لیث نوبری که پیش از این با عصام الحضری، دروازه بان سابق تیم ملی مصر دچار چالش لفظی شده بود، بعد از برد ایران مقابل ژاپن انتقام خودش را از این پیشکسوت مصری گرفت!
الحضری قبل از بازی شاگردان قلعه نویی با سامورایی‌ها با نوبری کری خوانده بود و گفته بود:
“ژاپن به راحتی ایران را شکست می‌دهد”! نوبری در برنامه زنده شبکه الکاس با اسطوره مصری شرط گذاشت که در صورت پیروزی ایران الحضری باید مقابل دیدگان همه به احترام ایران چندین حرکت شنا برود."
sport,"به گزارش همشهری آنلاین مهاجم تیم ملی ژاپن پس از شکست مقابل ایران صحبت های جالبی را مطرح کرد. ریتسو دوآن، مهاجم تیم ملی ژاپن پس از شکست دو بر یک مقابل تیم ملی فوتبال کشورمان و حذف از جام ملت های آسیا اظهار کرد:
گل ایران مغزم را تکان داد. دوان که در فرایبورگ آلمان بازی می‌کند، ادامه داد: ایران کاملا با قدرت خود زمین را کنترل کرد و ما مستحق باخت بودیم. نمایش مفتضحانه‌ای در نیمه دوم داشتیم."
sport,https://www.hamshahrionline.ir/page/archive.xhtml?wide=0&ms=0&pi=11&tp=9 error
sport,"داداش زاده در گفت وگو با همشهری آنلاین با اشاره به پیروزی تیم ملی مقابل ژاپن در مرحله یک چهارم نهایی جام ملتهای آسیا تاکید کرد: اینکه تیم ما فوق العاده است یک واقعیت انکار ناپذیری است. به غیر از یکی - دو نفر چندین سال است که این بازیکنان هم بازی می کنند. در این بین سرمربی تیم ملی هم نشان داده که روی اعتقاداتش پا بر جا است. چراکه کسی فکر نمی کرد جهانبخش و محبی مقابل ژاپن بازی کنند. شاید خیلی زوج قائدی و قلی زاده را پیش بینی می کردند یا زوج جهانبخش و قلی زاده یا حتی جهانبخش و قائدی بازی کنند. اما قلعه نویی روی نفراتی که مدنظرش بود تاکید داشت بازی داد.
او افزود: ما در نیمه اول در خط دفاع ضعیف عمل کردیم البته همه تیم های حاضر در جام ملتها در خط دفاع ضعف داشتند و دارند. ما هم با آن گلی که از ژاپن خوردیم مربوط به اشتباه خط دفاعی بود اما خط حمله خوبی داریم.
وی اضافه کرد: من اعتقاد دارم تنها در دوره ای که می توانیم قهرمان شویم همین دوره است و اگر قهرمان شویم در دوره های بعدی نمی توانیم به جمع ۴ تیم نهایی صعود کنیم. چراکه برای دوره های بعدی نیاز نسل جدیدی بیایند و نسل فعلی عوض شود.
داداش زاده درباره دلایلی که نتوانستیم در نیمه اول مقابل ژاپن بازی قابل قبولی ارائه دهیم گفت: عدم هماهنگی تاثیر داشت. رقیبان قبلی تیم ملی سطح شان پایین بود اما ژاپن تیم خوب و سرعتی داشت. نفرات خوبی هم در اختیار داشت اما بازیکنان ما بزرگی کردند. در بازی با سوریه امیرقلعه نویی گفت ۲-۳ بازیکن بزرگی نکردند در عوض در این بازی همه بازیکنان خوب بودند. آنقدر که به امید ابراهیمی انتقاد می شد جزو بهترین ها بود وبیشترین دوندگی داشت. بقیه بازیکنان هم همین طور بودند آنها می خواهند در ۲-۳ سال آینده در آسیا بدرخشند و پولی به دست بیاورند.
او درباره اینکه برخی منتقدین اعتقاد دارند تیم در ۵ بازی که در رقابت های جام ملتها انجم داده فقط یک نیمه مقابل ژاپن خوب بازی کرده است گفت: منتقدینی که حرف می زنند باید ببینم در حدی هستند که حرف بزنند؟ الان فضای مجازی طوری شده که هر ناکسی به خودش اجازه می دهد هر چه به دهانش بیایید بگوید. حتی در برنامه های تلوزیونی آدم هایی فوتبالی و غیره فوتبالی می آیند و گویی دارند شوو اجرا می کنند. در همین برنامه های فوتبالی تلوزیون خیلی ها گفتن ژاپن ایران را شکشت می دهد. از جنس فوتبال هم بودند. باید اختلافات را کنار بگذاریم. نه اینکه حالا که من تیم ملی نیستم تیم ملی باید نابود شود. الان نسل خوبیداریم درست است که دلالی و فساد زیاد شده و باید جلو آنها را بگیریم ولی نباید به تیم ملی ضربه زد. همین تیم ملی اسلان باعث شده شور و هیجان به مردم برگردد با وجود اینکه مشکلات زیادی دارند.
این پیشکسوت فوتبال کشورمان در خصوص بازی تیم ملی مقابل قطر در نیمه نهایی جام ملتها گفت: قطر سخت تر از بازی با ژاپن خواهد بود چراکه قطر میزبان است و از شرایط میزبانی استفاده می کند و قطر همیشه برای ما مشکل ساز بوده است. از لحاظ نفراتی ضعیف تر هستند اما عرب هستند و پول های عربی که دارند مشکلاتشان را حل می کند. امیدوارم نتیجه در چارچوب زمین مشخص شود.
او افزود: من نتیجه هیچ بازی را یش بینی نمی کنم مگر اینکه ۱۰-۲ دقیقه از بازی بگذرد حتی وقتی با یک گل از ژاپن عقب بودیم من در یک گروهی اعلام کردم دو بریک پیروز می شویم. اما قبل از شروع بازی پیش بینی نمی کنم مگر رمال و جادوگر باشید که بخواهید از قبل از بازی پیشگویی کنید.
داداش زاده در پایان از مسوولان فدراسیون فوتبال در خواست کرد پولی که از حضور در جام ملتها نصیب مان شود را صرف فوتبال و زیرساخت های فوتبال کنند و تاکید کرد: الان برای حضور در مرحله نیمه نهایی یک میلیون دلار نصیب کشورمان می شود این پول را برای خودشان بر ندارند این پول را برای کمپ تیم ملی، تیم های پایه و زیر ساخت فوتبال هزینه کنند"
sport,https://www.hamshahrionline.ir/page/archive.xhtml?wide=0&ms=0&pi=7&tp=9 error
sport,به گزارش همشهری آنلاین، قبل از ورود مسئولان نظافت استادیوم عملا چیزی برای تمیز کردن باقی نگذاشتند. جالب اینکه یکی از کادر تیم خرده چمن های باقی مانده از کفش بازیکنان را از راهروی بیرونی رختکن پاکسازی کرد.
sport,https://www.hamshahrionline.ir/page/archive.xhtml?wide=0&ms=0&pi=3&tp=9 error
sport,https://www.hamshahrionline.ir/page/archive.xhtml?wide=0&ms=0&pi=9&tp=9 error
sport,"به گزارش همشهری آنلاین، در شرایطی که تیم‌های ملی موی‌تای ایران با ۱۲ مبارز در بخش آقایان و شش مبارز در بخش بانوان به مسابقات جهانی موی‌تای در تایلند موسوم به ۲۰۲۴ Amazing MuayThai World Festival Thailand اعزام شده بودند، با تصمیم ستاد برگزاری مسابقات شورای جهانی بوکس موی‌تای (WBC MuayThai) از این رقابت‌ها کنار گذاشته شدند.
این تصمیم در حالی اتخاذ شد که کسب مدال توسط ۱۴ موی‌تای کار ایران قطعی شده بود اما طبق شنیده‌ها به دلیل درگیری لفظی برخی از اعضای تیم با مسئولان برگزاری مسابقات بر سر مراسم وزن‌کشی، تیم ایران به طور کامل از این مسابقات کنار گذاشته شد.
فرید نقدی، رئیس انجمن موی‌تای ایران، در این باره گفت: کادر فنی تلاش بسیاری کردند، اردوهای منظمی برگزار شد و در نهایت تیم قدرتمندی را به این دوره از مسابقات اعزام کردیم اما متأسفانه حتی پس از کسب نتایج بسیار مطلوب، سوءتفاهم پیش‌آمده بین دو نفر از اعضای تیم با کادر اجرایی مسابقات باعث این تصمیم ناگهانی شد. توقع حذف کل تیم را نداشتیم و انتظار داشتیم شورای جهانی صرفا با خاطیان احتمالی برخورد کند. اعتراض خود را به‌صورت رسمی به مقامات مربوطه اعلام کردیم و منتظر نتیجه آن هستیم."
sport,https://www.hamshahrionline.ir/page/archive.xhtml?wide=0&ms=0&pi=10&tp=9 error
sport,"به گزارش همشهری آنلاین، شجاع که سال‌های سال از تیم ملی دور بود، بعد از نیمکت‌نشینی ناباورانه در جام جهانی حالا به مهره کلیدی تیم امیر قلعه‌نویی تبدیل شده و روز گذشته نیز عملکرد درخشانی را در ترکیب تیم‌ملی ارائه کرد.
بعد از پایان بازی و با گذر از هیجان اولیه و خوشحالی جمعی، شجاع به سمت سکوها و با دستان خود علامت قلب را به سمت یکی از تماشاگران گرفت.
جالب اینکه در لحظه نخست مشخص نبود که منظور شجاع به چه کسی بوده اما حالا مشخص شده که همسر او در استادیوم اجوکیشن حضور داشت و بازی شجاع را از نزدیک تماشا و خلیل‌زاده نیز در پایان بازی از حمایت او به شکلی خاص تشکر کرد."
sport,"همشهری آنلاین: تیم ملی فوتبال ایران روز شنبه در یک بازی به یاد ماندنی موفق به شکست ژاپن شد تا به مرحله نیمه نهایی جام ملت‌های آسیا راه پیدا کند. حالا شاگردان امیر قلعه‌نویی در یک قدمی صعود به فینال هستند و باید ابتدا از سد قطر عبور کنند.
قاسم حدادی‌فر بازیکن سابق تیم ملی که در ذوب‌آهن سابقه همکاری با امیر قلعه‌نویی را دارد، تاکید می‌کند که در این برد، بیشترین نقش را سرمربی تیم ملی داشته است. حدادی‌فر در گفت‌وگو با همشهری آنلاین، حرف‌هاش را اینگونه آغاز می‌کند:« من اکثر بازی‌های جام ملت‌ها را دیده‌ام و فکر می‌کنم در مرحله گروهی تیمی را ندیدیم که اقتدار کامل داشته باشد ولی در مرحله حذفی از نمایش 2تیم هیجان زده شدم؛ یکی تیم کره‌جنوبی است که بازیکنانش فوق‌العاده با انگیزه هستند و ذهن برنده دارند، آنها تا آخرین لحظه از بازی هم اصول و سبک خودشان را عوض نمی‌کنندو تیمی با کیفیت هستند، تیم دیگر هم ایران است که واقعا در بازی با ژاپن نمایش فوق‌العاده‌ای داشت و طرفدارانش را برای ادامه جام امیدوار کرد.»
شناخت قلعه‌نویی از بازیکنان
حدادی‌فر حرف‌هایش را در مورد برد ایران مقابل ژاپن اینگونه ادامه می‌دهد:« قلعه‌نویی از سبک بازی و توانایی بازیکنان تیم ملی شناخت کامل دارد و همین موضوع باعث شد تا در بازی با ژاپن تیمش را با ترکیبی خوب به میدان بفرستد و سبک بازی تیم ملی هم قابل تمجید بود. ما نقاط قوت ژاپن را کنترل کردیم و ماهیت فوتبال ایران را به خوبی نشان دادیم. می‌توان از این بازی به عنوان یکی از بهترین بازی‌های چند سال اخیر تیم ملی یاد کرد. من فکر می‌کنم قلعه‌نویی در این برد، بیشترین نقش را داشت.
کنترل هیجان
کاپیتان سابق ذوب‌آهن درباره تاثیر این پیروزی در جامعه توضیح می‌دهد:« این برد قطعا الهام بخشِ نونهالان و نوجوانانی است که پیراهن فوتبال را بر تن می‌کنند و می‌خواهند در آینده جا پای بازیکنان فعلی بگذارند. ما ایرانی‌ها در خیلی از زمینه‌ها احساسی هستیم و این برد هم بیش از حد باعث خوشحالی ما شد ولی نباید فراموش کرد که برد مقابل ژاپن یک دستاورد نبود، بلکه یک موفقیت یا برداشتن یک گام مهم بود تا به یک موفقیت بزرگ برسم. ما هنوز قهرمان نشدیم و برای رسیدن به این دستاورد بزرگ باید ابتدا از سد قطر عبور کنیم و سپس در فینال به هدف‌مان رسیده و بعد از چند دهه در آسیا قهرمان شویم. در تیم ملی باید هیجان شکست دادن ژاپن کنترل شود و قطعا کادر فنی به این مووضع توجه خواهد کرد.»
با قطر قابل مقایسه نیستیم
حدادی‌فر با اشاره به دیدار نیمه‌نهایی ایران که قرار است مقابل قطر برگزار شود، می‌گوید:«ما از لحاظ فوتبالی با آنها قابل قیاس نیستیم و ایران نسبت به قطر در سطح بسیار بالاتری قرار دارد. مهمترین نقطه قوت قطر انتقال از دفاع به حمله است و آنها در فاز تهاجمی چند بازیکن خوب دارند ولی به هیچ عنوان در حد و اندازه‌های ایران نیستند. پیش‌بینی من این است که قطر را می‌بریم و در فینال با کره‌جنوبی روبرو خواهیم شد که قطعا بازی جذابی است ولی صحبت از فینال زود است و اول باید از قطر عبور کنیم. هر بازی شرایط خاص خودش را دارد و اگر ژاپن را بردیم، دلیل نمی‌شود که فکر کنیم در بازی با قطر کار ساده‌ای داریم. به هر حال آنها میزبان هستند و با مولفه‌های خاص خودشان به فکر برد و صعود به فینال هستند.»"
sport,"«دوران شگفتی سازی به پایان رسید و ایران و کره فینالیست می شوند»، این تحلیل محمد الشیخ، کارشناس فوتبال عربستان درباره نیمه نهایی جام ملت های آسیا است.
تیم ملی ایران تاکنون 24 بازی مقابل قطر انجام داده و در 16 بازی به پیروزی رسیده، 5 بازی با نتیجه تساوی به پایان رسیده و تنها در 3 بازی قطری ها به پیروزی رسیدند. یعنی یوزها تقریبا در 70 درصد بازی ها برنده بودند.
کارشناس سعودی می گوید که در نیمه نهایی جام ملت های آسیا «دوران شگفتی سازی به پایان رسیده» و دو تیم «ایران و کره جنوبی در فینال خواهند بود».
الشیخ معتقد است که تیم ملی ایران از لحاظ فنی و فردی قدرتمندتر از قطر است. عنابی ها در بازی های گذشته نشان دادند که با درخشش فردی بازیکنانش به این مرحله رسیده ولی «ایران در مقابل ژاپن نشان داد تیمی قدرتمند و آماده است»."
