Class,Text
sport,"به گزارش همشهری آنلاین مهدی طارمی از اسطوره های فوتبال ایران دعوت کرد به قطر، سفر کنند و تماشاگر بازی های پایانی تیم ملی باشند.
مهدی طارمی در بخشی از گفتگو خود پس از بازی با ژاپن، از اسطوره های فوتبال ایران خواست تا تیم ملی را حمایت کنند و برای تماشا بازی های پایانی، به قطر بیایند. مهدی طارمی گفت:
حضور اسطوره ها برای بچه های تیم ملی قوت قلبی است. جدا کردن نسل ها را درک نمی کنم. این حرف تمام بچه ها است که وجود آنها به ما کمک می کند. از علی دایی، مهدی مهدوی کیا، کریم باقری، فرهاد مجیدی و... دعوت می کنم به قطر بیایند و بازی ها ما را از نزدیک تماشا کنند. آغوش ما برای اسطوره ها باز است و البته اگر کسی هم نمی تواند یا دوست ندارد بیاید، برای ما دعا کند."
sport,"به گزارش همشهری آنلاین به نقل از ورزش سه، سردار آزمون یکی از زیباترین گل‌های دوران حرفه‌ای خود را وارد دروازه ژاپن کرد ولی او خیلی بدشانس بود که بخاطر چند سانتی متر جلوتر بودن از مدافع حریف، در شرایط آفساید قرار داشت و نتوانست این گل تماشایی را به نام خودش ثبت کند.
پاس تماشایی امید ابراهیمی به پشت بازیکنان حریف، نصیب سردار شد و او توانست با یک سر توپ تماشایی، کو ایتاکورا مدافع ژاپن را کاملا از جریان بازی خارج کند و سپس با یک شوت روی پای محکم، قفل دروازه سوزوکی را گشود ولی در نهایت این گل مردود اعلام شد.
پس از پایان این دیدار، ویدیویی از روی سکوهای استادیوم اجوکیشن سیتی منتشر شده که نشان می‌دهد در زمان تصاحب توپ توسط آزمون، بازیکنان نیمکت نشین ایران که در حال گرم کردن خود بودند، با شور و هیجان بالایی، حرکات هم تیمی خود را دنبال می‌کنند.

جلوتر از تمام اینها، انصاری‌فرد قرار دارد که کاملا وارد زمین شده است. کریم که در زمان سر توپ سردار کاملا کنترل خود را از دست داده و متوجه نیست چندین متر را وارد زمین شده، درست در لحظه‌ای که سردار قصد شوت زدن دارد، دستانش را به نشانه آغاز خوشحالی برای گل تیم ملی بالا برده است.
انصاری فرد که از گل شدن این توپ توسط سردار کاملا اطمینان داشت، برای شروع جشن گلزنی وارد زمین شده بود ولی به محض دیدن پرچم کمک داور و اعلام آفساید از سوی ما نینگ چینی، دستانش را روی سرش می‌گذارد و حسرت می‌خورد که چرا چنین گل زیبایی مردود اعلام شده است."
sport,به گزارش همشهری آنلاین تیم ملی ایران در یک بازی دیدنی موفق شد ژاپن را در مرحله یک چهارم نهایی شکست داد و راهی نیمه نهایی شد. در پایان بازی عکس از جواب کری خوانی هواداران ژاپنی توسط بازیکنان تیم ایران منتشر شد که با دقت به عکس جزئیات جالبی را متوجه خواهیم شد. روی تخته وایت برد نوشته های جالبی نوشته شده بود که در این تصویر میبینید.
sport,"به گزارش همشهری آنلاین، بعد از منتفی شدن حضور مربیان ایرانی روی نیمکت پرسپولبیس به عنوان دستیار اوسمار لوس ویرا این مربی به باشگاه گزینه خودش را معرفی کرد و باشگاه نیز خیلی سریع با مربی مد نظر اوسمار به توافق رسید.
این مربی ۴۴ ساله رفائل گوزالوس تولدو(rafael goncalves Toledo) نام دارد سال ۲۰۱۸ سرمربی تیم برازیلنسه در برزیل بود و یک بار این تیم را هدایت کرد.او در سال ۲۰۱۹ در نقش سرمربی موقت تیم ویلانووا برزیل سه بازی هدایت این تیم را برعهده داشت.تولدو در سال ۲۰۲۰ سرمربی تیم آناپولینا برزیل شد اما باز هم تنها برای یک بازی این تیم را هدایت کرد.در سال ۲۰۲۱ او به عنوان سرمربی خاراگوئا ۵ بار این تیم را به میدان فرستاد.
در همان سال او به مدت سه ماه در تیم ویلانووا به عنوان دستیار در سری ب بریل حضور داشت و در ۱۵ بازی روی نیمکت این تیم نشست.در سال ۲۰۲۲ او به مدت شش ماه همراه با ادسون تاوارس به ایران آمد و در کادر فنی صنعت نفت آبادان حضور داشت.
آخرین تیمی که تولدو در آن حضور داشته بریگنز اتریش بوده که حدود ۸ ماه در این تیم مشغول به کار بود و تا آخرین روزهای سال ۲۰۲۳ در این تیم فعالیت می کرد.او در لیگ دسته دوم اتریش ۲۷ بازی دستیار آندره هراف بود و در دو بازی هم زیر نظر کریتسوف گبنتر کار کرد.
این مربی که به زودی به تهران خواهد آمد قرار است دستیار اول اوسمار لوس ویرا در پرسپولیس باشد و البته با اعلام یکی از مدیران باشگاه پرسپولیس برخلاف آنچه طی یکی دو روز اخیر گفته شده قراردادش کمتر از ماهی ده هزار دلار خواهد بود."
sport,"به گزارش همشهری آنلاین دنیله دروسی، سرمربی رم، نام سردار آزمون، ایوان آنخلینیو و توماسو بالدانزی را برای نیم‌فصل دوم مسابقات اروپایی، به فهرست جالوروسی اضافه کرد.
سردار جانشین آندره‌آ بلوتی می‌شود که در نیم‌فصل به فیورنتینا پیوست. نام دین هویسن، مدافع سابق یووه و خرید جدید رم در این فهرست به چشم نمی‌خورد.
آزمون ابتدای فصل به دلیل محدودیت‌های یوفا از لیست اروپایی رم خط خورد و نتوانست در لیگ اروپا برای این تیم بازی کند."
sport,"به گزارش همشهری آنلاین جام ملت‌های آسیای ۲۰۲۳ کم‌کم به روزهای پایانی و حساسش نزدیک می‌شود. چهره دو فینالیست این دوره از رقابت‌ها روزهای سه‌شنبه و چهارشنبه مشخص خواهد شد تا در نهایت روز شنبه با برگزاری دیدار نهایی در ورزشگاه لوسیل، قهرمان این دوره از رقابت‌ها مشخص شود.
مطابق دوره‌های قبل در این دوره نیز کنفدراسیون فوتبال آسیا جوایز و پاداشی را برای تیم‌های برتر مشخص کرده است. بر این اساس مجموع جوایز این تورنمنت ۱۴ میلیون و ۸۰۰ هزار دلار آمریکاست که بین تیم‌ها توزیع می‌شود.
تمام ۲۴ تیم حاضر در این رقابت‌ها ۲۰۰ هزار دلار در ابتدا دریافت کردند تا برای حضور در این رقابت‌ها آماده شوند و تیم ملی ایران نیز یکی از این تیم‌ها بود که توانست به عنوان سرگروه از گروه C صعود کند و در ادامه با برتری برابر سوریه (در ضربات پنالتی) و ژاپن به جمع چهار تیم پایانی برسد.
تیم‌هایی که در دیدار نیمه نهایی شکست بخورند و نتوانند به فینال برسند، مبلغ یک میلیون دلار دریافت خواهند کرد. این اتفاقی بود که چهار سال قبل برای ایران در سال ۲۰۱۹ رخ داد و با توجه به اینکه دیدار رده بندی نیز وجود ندارد، تیم ملی ایران با شکست در آن دیدار به خانه برگشت.
مهم‌ترین جوایز و پاداش این دوره به دو تیم راه‌یافته به دیدار نهایی تعلق دارد. بر این اساس قهرمان جام ملت‌های آسیای ۲۰۲۳ مبلغ پنج میلیون دلار و نایب‌قهرمان سه میلیون دلار را به دست خواهند آورد.
از بین چهار تیم حاضر در نیمه‌نهایی این دوره از رقابت‌ها، دو تیم ملی ایران و قطر در دوره قبل نیز توانستند به جمع چهار تیم برتر راه یابند و دو تیم ملی اردن و کره جنوبی دو تیمی بودند که توانستند در این دوره به جمع چهار تیم پایانی برسند."
sport,"به گزارش همشهری‌آنلاین، یکی از تصاویر پربازدید به‌جامانده از بازی ایران و سوریه در مرحله یک‌هشتم نهایی جام‌ملت‌های آسیا، خمیازه کشداری بود که مهدی محمدنبی، سرپرست تیم ملی روی نیمکت کشید و همه را مبهوت کرد. این خمیازه با فراغ بال کامل، وسط یکی از حساس‌ترین مسابقات این سالیان تیم ملی کشیده می‌شد؛ دیداری که کار در آن گره خورده بود و حتی احتمال حذف تیم ملی هم وجود داشت، با این حال گویا استاد نبی زیاد در قید و بند این حرف‌ها نبود و احتمالا انتظار می‌کشید بازی زودتر تمام شود و یک چرت دلچسب بزند.
یادش‌به‌خیر؛ یک زمان سعید شیرینی، سرپرست پرسپولیس وسط دربی تهران خمیازه کشید، برنامه۹۰ تا یک‌ ماه او را ول نمی‌کرد. حالا اما کارمان به صادرات خمیازه به میادین بین‌المللی کشیده است!"
sport,"به گزارش همشهری آنلاین، دانیال مرادی، رییس دپارتمان داوری فدراسیون فوتبال درباره معرفی داوران لیگ برتری که لایسنس VAR را دارند، عنوان کرد: در نیم فصل اول فوتبال باشگاهی ایران، موعود بنیادی‌فر تنها داور ایرانی بود که لایسنس قضاوت با کمک داور ویدئویی را داشت اما با تلاش مسئولان فدراسیون فوتبال و کمیته داوران چهار داور دیگر هم مجوز قضاوت با VAR را از سوی فدراسیون جهانی فوتبال (فیفا) دریافت کردند.
وی اضافه کرد: مهناز ذکایی، حسن اکرمی، امیر عرب‌براقی و مرتضی منصوریان داورانی هستند که بعد از حضور در کافا و قضاوت مسابقاتی در ازبکستان مجوز قضاوت با VAR را دریافت کرده‌اند."
sport,به گزارش همشهری آنلاین، روز گذشته ۱۴ بهمن، در چارچوب مسابقات جام ملت های آسیا، ایران با نتیجه ۲ بر یک از سد ژاپن گذشت.
sport,"به گزارش همشهری‌آنلاین، فاصله مسابقات تیم ملی به‌قدری اندک بوده که رسانه‌ها فرصت کافی برای نقد پیدا نکرده‌اند. با این حال، یک بخش از سخنان امیر قلعه‌نویی بعد از مسابقه با سوریه بازتاب زیادی پیدا کرد: «متأسفانه بزرگان ما بزرگی نکردند. ۳بازیکن ما ضعیف عمل کردند و از آنها راضی نیستم.»
او البته از این نفرات اسم نبرد اما در نشست خبری پیش از مسابقه با ژاپن هم روی حرف‌هایش پافشاری کرد: «وقتی بازیکنی در حد خودش نبوده، باید این را بداند.» معمولا انتقاد صریح از بازیکنان در نشست‌های خبری رایج نیست اما قلعه‌نویی این کار را انجام می‌دهد. این در حالی است که او قبلا بارها قربان‌صدقه همین بازیکنان رفته و این تیم را بهترین تیم دوران کاری‌اش خوانده بود. به قول معروف نه به آن شوری شور و نه به این بی‌نمکی!"
sport,"به گزارش همشهری آنلاین، بعد از کشمکش‌های فراوان مدیران باشگاه مس رفسنجان سرمربی جدید خود را انتخاب کردند؛ این باشگاه به طور رسمی محرم نویدکیا را به عنوان سرمربی معرفی کرد.
مسی‌ها که در پایان نیم فصل اول لیگ برتر با ساکت الهامی قطع همکاری کردند، ابتدا سعید دقیقی را به عنوان سرمربی جدید برگزیدند. با وجود اینکه دقیقی اردوی تیم شمس‌آذر در ترکیه را رها کرد و چند روز هم در تمرینات مس رفسنجان کارش را جلو برد، اما در نهایت او به بهانه مشکلات مالی این تیم را ترک کرد و به شمس‌آذر برگشت.
از این رو مدیریت باشگاه مس رفسنجان برای جذب سرمربی جدید اقدام کرد. حسین پورمحمدی مدیرعامل مس رفسنجان طی روزهای گذشته مذاکراتی را با برخی سرمربیان مطرح لیگ برتری آغاز کرد و بعد از بررسی همه شرایط در نهایت محرم نویدکیا سکان‌دار نیمکت مس رفسنجان در ادامه لیگ برتر شد.
باشگاه مس رفسنجان امروز با انتشار تصویری از پورمحمدی و نویدکیا در حالی که پیراهن این تیم را در دست گرفته‌اند، از سرمربی جدید خود رونمایی کرد.
نویدکیای ۴۱ ساله که به واسطه سال‌ها بازی در سپاهان اسطوره این باشگاه محسوب می‌شود، طی دو فصل ۱۳۹۹-۱۴۰۰ و ۱۴۰۰-۱۴۰۱ به عنوان سرمربی، هدایت طلایی پوشان اصفهانی را برعهده داشت و حالا بعد از دوری تقریبا ۱.۵ ساله از مربیگری دوباره به این عرصه برگشته است.
او در سپاهان به عنوان سرمربی اگرچه جام قهرمانی به ارمغان نیاورد، اما نتایج خوبی گرفت و دو بار در لیگ برتر نایب قهرمان شد. حالا نویدکیا با انگیزه‌های زیاد دومین تجربه سرمربیگری خود را در مس رفسنجان پشت سر می‌گذارد و تلاش می‌کند بتواند شرایط این تیم صنعتی را بهبود ببخشد.
مس رفسنجان در نیم فصل اول مسابقات ۱۵ امتیاز به دست آورد و در رتبه دهم جدول رده‌بندی لیگ برتر قرار دارد. نارنجی‌پوشان روز ۲۰ بهمن ماه باید اولین بازی با هدایت نویدکیا را مقابل استقلال در مرحله یک شانزدهم نهایی جام حذفی انجام بدهند."
sport,"تیم ملی فوتبال کشورمان در مرحله یک چهارم نهایی جام ملت‌های آسیا مقابل ژاپن به برتری 2 بر یک رسید و راهی نیمه نهایی شد.
در پایان این مسابقه محمد محبی به عنوان بهترین بازیکن زمین شناخته شد."
sport,"به گزارش همشهری آنلاین کلارنس سیدروف اسطوره میلان و رئال مادرید در مورد برد ایران مقابل ژاپن و صعود ملی پوشان به نیمه نهایی جام ملت های آسیا گفت:« همانطور که گفته بودم ایران،ژاپن را به بهترین شکل ممکن برد. حالا هم می گویم ایران در نیمه نهایی قطر را با سه یا چهار گل می‌برد و راهی فینال جام ملت‌های آسیا می‌شود.»
ایران قرار است چهارشنبه در بازی نیمه نهایی به مصاف قطر میزبان برود و در صورت پیروزی برابر این تیم راهی فینال خواهد شد. دیگر بازی مرحله نیمه نهایی میان اردن و کره جنوبی برگزار خواهد شد."
sport,"همشهری‌آنلاین - بهروز رسایلی: اگر همه‌چیز مطابق برنامه پیش می‌رفت، تیم ملی ایران امروز در مرحله یک‌چهارم نهایی جام ملت‌های آسیا باید رودرروی کره‌جنوبی می‌ایستاد و جدال احتمالی با ژاپن باقی می‌ماند برای فینال. با این حال نتایج مرحله گروهی به شکل شگفت‌انگیزی جای کره و ژاپن را عوض کرد تا نبرد با سامورایی‌ها دو گام جلوتر بیاید و برنامه تیم ملی را سخت‌تر کند. به هر جهت اما ایران امروز سخت‌ترین بازی‌اش در جام و دشوارترین مسابقه‌اش از زمان حضور امیر قلعه‌نویی را برگزار خواهد کرد؛ مسابقه‌ای که شاید اغراق نباشد اگر از آن به‌عنوان «فینال یک نسل» نام ببریم.
طارمی؛ غایب سنتی
شاید بدترین اتفاقی که می‌توانست قبل از بازی با ژاپن برای ایران رخ بدهد، غیبت علیرضا بیرانوند یا مهدی طارمی بود. از این بین، طارمی نبرد با سامورایی‌ها را از دست داد؛ همانطور که در دوره قبلی جام ملت‌های آسیا هم با دریافت یک کارت زرد ناشیانه مقابل چین، بازی با ژاپن در نیمه‌نهایی را از کف داد. اینکه از نظر فنی غیبت طارمی تا چه اندازه می‌تواند برای تیم ملی مضر باشد، توضیح واضحات است. توانایی‌های فوتبالی این بازیکن بر کسی پوشیده نیست؛ او می‌تواند موقعیت خلق کند، سطح بازی نفرات کناری‌اش را ارتقا بدهد و انرژی بسیار زیادی از مدافعان تیم حریف بگیرد. حالا اما طارمی در این بازی غایب است و کادرفنی باید با این مسئله کنار بیاید.
بردن ژاپن «افسانه» نیست
بدون هیچ مقاومتی باید اعتراف کرد ژاپن در حال حاضر بهترین تیم قاره آسیا به شمار می‌آید. اثبات این فکت هم نیاز چندانی به چانه‌زنی ندارد. همه می‌دانند تیمی که ۱۸مسابقه پیاپی است گل می‌زند و می‌تواند آلمان را ۴تایی کند، چه جایگاه فنی برجسته‌ای دارد. بنابراین بازی با ژاپن ساده نیست و هر ادعایی غیراز این، گواه بر ناآشنایی با بدیهیات فوتبال تلقی می‌شود. با این حال لازم هم نیست که از آن سوی بام بیفتیم. ژاپن «هیولا» نیست و نباید آن را تیمی بدانیم که تحت هیچ شرایطی شکست نمی‌خورد. اصلا چرا راه دور برویم؟ مگر در مسابقات همین دوره، عراقی‌ها با شایستگی فنی تمام موفق به شکست ژاپن نشدند؟ چرا تیم ملی ایران نتواند این کار را انجام بدهد؟ چه چیز این تیم از عراق کمتر است؟ از سوی دیگر عالم و آدم می‌دانند که خط دفاعی ضعیف پاشنه آشیل ژاپن به شمار می‌آید. با گذشت ۴بازی از جام ملت‌های آسیا، این تیم هنوز نتوانسته کلین‌شیت داشته باشد و مثل مسابقه با بحرین حتی اگر رقیب توانایی گل زدن به آبی‌ها را نداشته باشد، خود آنها زحمتش را خواهند کشید! بنابراین با ارائه یک نمایش منطقی و هوشمندانه می‌توان از سد سامورایی‌ها گذشت و به نیمه‌نهایی رسید.
خودتان را ثابت کنید
در نهایت اما بازی با ژاپن یک فرصت مهم برای این گروه از بازیکنان تیم ملی است که در آخرین گام‌های دوران حرفه‌ای‌شان، نشان بدهند آنطور که خود می‌گویند شایسته دریافت عنوان «نسل طلایی» هستند. تیم ایران در دوره این گروه از بازیکنان ۲مرتبه به جام‌جهانی رسیده که واقعا کار مهمی نبوده و در همان مرحله گروهی هم حذف شده است. ۲نوبت حذف از جام ملت‌های آسیا هم در کارنامه این گروه به ثبت رسیده که مرتبه دوم با شکست سنگین مقابل همین ژاپن بوده است. بنابراین آنها امروز، هم باید انتقام بگیرند و هم ثابت کنند چیزی از سامورایی‌ها کم ندارند. بدون یک کار بزرگ، هرگز نمی‌توان این تیم را نسلی متمایز در تاریخ فوتبال ایران دانست.
آزمون سردار / در غیاب مهدی طارمی، دوست صمیمی او باید نقش اول خط آتش تیم ملی باشد
سردار آزمون در جام ملت‌های آسیا نمایش‌های فوق‌العاده‌ای نداشته و هنوز در فرمی که از او انتظار می‌رود ظاهر نشده است. این بازیکن در جدال با سوریه هم خوب نبود و خیلی‌ها تصور می‌کنند یکی از آن ۳بازیکن بزرگی که امیر قلعه‌نویی بدون ذکر نام از آنها انتقاد کرد، خود آزمون بوده است. با وجود اخراج مهدی طارمی از زمین، سردار بازی با سوریه را تمام نکرد و تعویض شد تا گمانه راضی نبودن کادر فنی از این بازیکن قوت بگیرد. با همه اینها اما سردار در بازی با ژاپن باید نسخه دیگری از خودش را ارائه کند. مهدی طارمی مثل همیشه جدال با سامورایی‌ها را از دست داده و در این شرایط طبیعتا نقش سایر مهاجمان تیم ملی پررنگ‌تر خواهد شد؛ جایی که سردار باید نشان بدهد بعد از سال‌ها حضور در فوتبال اروپا آنقدر تجربه و توانایی دارد که در چنین میدان بزرگی کار را برای تیم ملی در بیاورد.
اگر به یاد داشته باشید سردار ۵سال پیش هم در بازی با ژاپن یک بخت خوب گلزنی را از دست داد؛ فرصتی که به ثمر ننشست تا بازی در ادامه سر و شکل دیگری پیدا کند و تیم ملی ایران در اثر آن اشتباه تاریخی و سهل‌انگاری مدافعان، دچار فروپاشی شود. این بار اما واقعا مجالی برای این قبیل فرصت‌سوزی‌ها وجود ندارد. با توجه به شواهد، حدس زده می‌شود نقشه اول تیم ملی در بازی با ژاپن مبتنی بر دفاع کردن و استفاده از ضدحملات باشد. بنابراین لاجرم فرصت‌های کمتری به‌دست خواهد آمد و هیچ بازیکنی نباید این معدود بخت‌ها را از دست بدهد. حتی در مقابل رقیبی مثل سوریه هم دیدیم که فرصت‌سوزی مهاجمان چه پیامدهای زیانباری به‌دنبال آورد و چیزی نمانده بود شاهد حذف تیم ملی باشیم. این یکی که دیگر ژاپن است و هر چقدر خط دفاعی ضعیفی داشته باشد، در خط حمله با کسی مدارا نمی‌کند."
sport,"به گزارش همشهری آنلاین، شجاع خلیل زاده پس از پیروزی ایران مقابل ژاپن در یک چهارم نهایی جام ملت های آسیا در مصاحبه با شبکه الکاس اظهار داشت: بازی سختی بود و به مردم ایران تبریک می‌گویم. از قطری‌ها ممنونم که به نحو احسن دارند مسابقات را برگزار می‌کنند. به تیم ژاپن نیز تبریک می‌گویم که تیم خوبی بود.
وی ادامه داد: امروز همه برای ایران جنگیدیم. خداراشکر توانستیم یک بازی مهم را ببریم و در نیمه نهایی نیز به برتری برسیم و به فینال برسیم و قهرمانی را تقدیم مردم ایران بکنیم.
راز شکست ژاپن و صعود ایران چه بود؟ ؛ پاسخ بیرانوند
واکنش بازیگران به پیروزی ایران مقابل ژاپن ؛ از محمدرضا گلزار تا محسن تنابنده + تصاویر
واکنش جالب ستاره ژاپن به برد ایران ؛ قرار بود ما...
فارسی حرف زدن گزارشگر عرب‌زبان در مصاحبه با سردار آزمون ؛‌ واکنش سردار
مزدک میرزایی مجری اینترنشنال قبل از بازی، درباره ایران اینگونه حرف زد ! + فیلم
شجاع در واکنش به سوال خبرنگار الکاس که آیا ایران قهرمان می‌شود، گفت: ان‌شاءالله.
خلیل زاده در میکسدزون نیز به خبرنگاران ایرانی نیز اظهار داشت: ما وقتی به رختکن آمدیم، من مطمئن بودم که به بازی بازمی‌گردیم چون خیلی همدل هستیم. امیدوارم قهرمان بشویم.
مدافع تیم ملی ایران در پاسخ به سوال خبرنگار که مقابل این همه بازیکن اروپایی ژاپن، خط دفاعی ایران نگذاشت توپ به دروازه بیرانوند برسد، گفت: خط دفاعی نبود. تیم ایران بود که نگذاشت. همه با هم بودیم، یکدل بودیم، امیدوارم ادامه دار باشد و نتیجه بگیریم.
خلیل زاده در خصوص اینکه بین ۲ نیمه چه اتفاقی رخ داده است، اظهار داشت: قلعه نویی فقط انرژی مثبت داشت که به بازی برویم و بازی را ببریم. بعد از مدت ها بود که کسی را نزد. (باخنده)
خلیل زاده در خصوص اینکه در بازی نیمه نهایی چه اتفاقی می‌افتد، اظهار داشت: این برد تا امشب به پایان می‌رسد. فردا ما روز جدیدی داریم. باید به بازی بعدی فکر کنیم. ما می‌خواهیم قهرمان شویم و امروز به تاریخ پیوست. امیدواریم به فینال برسیم و قهرمان بشویم."
sport,"به گزارش همشهری آنلاین، بعد از فسخ قرارداد جلال ماشاریپوف ستاره ازبکستان با پانسرایکوس یونان و آزاد شدن این بازیکن باتجربه آسیایی، جواد نکونام سرمربی استقلال خواهان استخدام او شده است.
نکونام روز گذشته با کسب اطلاع از جدایی ماشاریپوف از تیم یونانی به مسئولان باشگاه استقلال برای استخدام این بازیکن ازبکستانی پیغام داد و حالا از باشگاه استقلال خبر می‌رسد که در این خصوص اقدام شده است.
ماشاریپوف هم‌اکنون همراه با تیم ملی ازبکستان در دوحه قطر حضور دارد و برای مسابقه امروز تیمش مقابل قطر در یک چهارم نهایی آماده می‌شود. با این حال مدیران استقلال برای جذب وی اقدام کرده‌اند و امیدوارند این ستاره باتجربه به پیشنهاد آنها پاسخ مثبت بدهد."
sport,"به گزارش همشهری آنلاین،تیم ملی ایران ۴ بازی در تاریخ مسابقات جام ملت‌های آسیا مقابل سامورایی ها انجام داده و در هیچکدام به پیروزی نرسیده و در ۲ بازی باخته و ۲ بازی با نتیجه تساوی به پایان رسیده است.
کارشناس فوتبال قطری می‌گوید که ایران چندین بازیکن را به دلیل محرومیت و مصدومیت در ترکیب خود ندارد و مهمترین آنها «غیبت مهدی طارمی در خط حمله که بسیار تاثیرگذار است».
الشمری معتقد است که دیدار ایران و ژاپن فینال زودهنگام است ولی «تیم ملی ایران» با توجه به عملکردش و بازیکنانی که در ترکیب خود دارد «شانس پیروزی بیشتری نسبت به ژاپن دارد»."
sport,"به گزارش همشهری آنلاین، علیرضا بیرانوند پس از حذف ژاپن و صعود ایران به نیمه نهایی جام ملت‌ها، اظهار داشت: قبل از بازی گفتم حیف است یکی از این دو تیم حذف شود. خوشحالم که ما اینجا ماندیم. تیم بزرگ ژاپن یکی از مدعیان اصلی قهرمانی بود و به خانه‌اش بر می‌گردد. به قول سرمربی تیم تا فردا قبل از تمرین خوشحالی می‌کنیم. بعد از آن باید فراموش کنیم و برای بازی مهمی که می‌تواند ما را به فینال برساند، تمرکز کنیم.
وی درمورد اینکه آیا فکر می‌کرد نتیجه این بازی برگردد، گفت: با انرژی که من در رختکن دیدم، شک نکنید. فقط به مردم فکر می‌کردیم. می‌دانستیم از ما انتظار دارند. بعد از گلی که خوردیم ۱۰ دقیقه عالی بودیم و بعد از آن به خودمان باور داشتیم که می‌توانیم این تیم را شکست بدهیم. هر تیم دیگری بود شاید عقب می‌کشید ولی واقعا این اتفاق برای ما نیفتاد. دیدید که یک نیمه کاملا یکطرفه بود. دست تک تک بچه‌ها را می‌بوسم که نشان دادند لیاقتشاتن همین است. ان‌شاالله با دست پر به ایران برگردند.
دروازه‌بان تیم ملی درخصوص اینکه راز پیروزی تیم ملی چه بود، عنوان کرد: ما همدل بودیم. با قلبمان و برای پرچم کشورمان بازی کردیم. می‌دانستیم ژاپن بازیکنان بزرگی دارد. همه ستاره هستند. شاید ۲۵ بازیکن در تیم‌های خوب اروپا دارند. ما هم بازیکنان بزرگی در ایران و اروپا داریم. از اول هم آمده بودیم که ۷ بازی انجام بدهیم. الان ۵ بازی را پشت سر گذاشتیم و ان‌شاالله اتفاق خوبی بیفتد."
sport,"به گزارش همشهری آنلاین، تیم ملی فوتبال ایران در مرحله یک چهارم نهایی جام ملت‌های آسیا موفق شد با نتیجه ۲ بر یک ژاپن را شکست دهد و به مرحله نیمه نهایی راه پیدا کند.
پس از این دیدار «واتارو اندو» کاپیتان تیم ملی فوتبال ژاپن با انتشار پستی در صفحه شخصی خود در شبکه اجتماعی ایکس (توئیتر سابق) به شکست تیمش واکنش نشان داد و نوشت: این تورنمنت به من فهماند که شماره یک بودن در چیزی ساده نیست. فکر می‌کنم کیفیت بازیکنان ایرانی و فضایی که هواداران این تیم در ورزشگاه ایجاد کرده بودند باعث شده بود این تیم شایستگی پیروزی را داشته باشد.
وی در خصوص پیروزی تیم ملی ایران نوشت: به عنوان کاپیتان تیم به این فکر می‌کنم که چه کاری می‌توانیم انجام دهیم تا تیم ملی ژاپن به تیمی قدرتمند تر تبدیل شود.
وی خطاب به هواداران ژاپنی نوشت: هواداران عزیز، برای رسیدن به هدف بزرگ خود یعنی قهرمانی در جام جهانی به مبارزه ادامه دهید! از حمایت مداوم شما از تیم ملی فوتبال ژاپن سپاسگزاریم."
sport,"به گزارش همشهری آنلاین، تیم ملی ژاپن در حالی به مصاف ایران می‌رود که یکی از پرستاره‌ترین تیم‌های ادوار خود را در اختیار دارد اما فدراسیون فوتبال این کشور از تصویر مهاجم این تیم روی پوستر بهره برده است.
ریتسو دوآن که در بازی قبلی عملکرد درخشانی داشت، در تیم فرایبورگ حضور دارد و یکی از مهم‌ترین لژیونرهای سامورایی آبی محسوب می‌شود.
دوآن البته در این تورنمنت موثر نبوده و تنها روی دو گل اثر گذاشته اما حالا امیدوار است در بازی با ایران نقش کلیدی خود را ایفا کند."
sport,"به گزارش همشهری آنلاین، قائم اسلامی‌خواه مورد توجه باشگاه استقلال قرار گرفته است. این در شرایطی است که مشخص نیست باشگاه هوادار چه تصمیمی در مورد بازیکنان خود دارد و باید دید که در روزهای آینده در مورد این بازیکن چه تصمیمی خواهد گرفت.
اسلامی‌خواه که سابقه عضویت در ماشین سازی و مس رفسنجان را هم دارد، این فصل پیراهن تیم هوادار را برتن داشته و باید دید که در نیم فصل دوم در تیم نکونام حضور خواهد داشت یا زیر نظر شجاعی فوتبال خود را ادامه می‌دهد."
sport,"به گزارش همشهری آنلاین، بعد از برد شیرین و دلچسب تیم ملی فوتبال ایران برابر ژاپن در یک‌چهارم نهایی جام ملت‌های آسیا، باشگاه آ.اس‌رم ایتالیا با انتشار پیامی در صفحه اینستاگرام این باشگاه، این برد را به سردار آزمون تبریک گفت.
در این بازی آزمون در ترکیب اصلی تیم تحت هدایت امیر قلعه‌نویی به میدان رفت و گل اول این دیدار با پاس او به ثمر رسید. شاگردان قلعه‌نویی در این بازی ۲ بر یک پیروز و راهی نیمه‌نهایی شدند.
باشگاه رم در این پیام، با انتشار تصویری از مهاجم تیم ملی ایران نوشت: تبریک به سردار آزمون."
sport,"به گزارش همشهری آنلاین تیم ملی فوتبال کشورمان در مرحله یک‌چهارم نهایی جام ملت‌های آسیا برابر ژاپن با نتیجه ۲ بر یک به پیروزی رسید و راهی نیمه‌نهایی شد.
محمد محبی، مهاجم تیم ملی ایران که در این دیدار گل اول و تساوی را به ثمر رساند، پس از پایان بازی با ژاپن با انتشار یک استوری در صفحه شخصی‌اش در شبکه اجتماعی اینستاگرام به حضرت ابوالفضل‌(ع) ابراز ارادت کرد."
sport,"به گزارش همشهری آنلاین ، ژاپن با هدایت موریاسو امروز بعد از شکست برابر ایران ازجام ملت های آسیا کنار رفت.
در مرحله یک چهارم نهایی بازی ژاپن (رده بندی هفدهم فیفا) با هدف کسب پنجمین قهرمانی، به مصاف ایران رفت و به دلیل پنالتی در وقت های تلف شده نیمه دوم با نتیجه 1-2 شکست خورد. این سومین ناکامی متوالی موریاسو در سه تورنمنت اخیر بود. ژاپن در دور قبلی نایب قهرمان آسیا شد و در المپیک نیز ناکام مانده بود.
بعد از بازی، هاجیمه موریاسو که بسیار ناراحت بود، گفت: «به عنوان یک مربی، نتوانستم تلاش همه را به نتیجه تبدیل کنم. دلیل باخت این بود که نتوانستم تعویض ها را به درستی انجام دهم. من مقصر اصلی شکست هستم.»"
sport,"به گزارش همشهری آنلاین بعد از جذب عبدالکریم حسن و عیسی آل کثیر این باشگاه در مذاکرات بعدی خود هنوز نتوانسته به نتیجه دلخواه دست یابد.
تلاش این باشگاه برای جذب گزینه‌های بعدی با موانعی همراه بوده که باعث شده نقل و انتقالات آنها با بن‌بست مواجه شود.
اکنون اما در جدیدترین اقدام این باشگاه برای حضور دوباره در پنجره زمستانی، آنها به دنبال جذب علی علیزاده از گل گهر سیرجان هستند. هافبک دفاعی چند فصل اخیر آبی‌های سیرجان که در مقطعی نیز توسط امیر قلعه نویی به تیم ملی دعوت شده بود و در تورنمنت کافا توانست تجربه بازی ملی را پشت سر بگذارد.
علی علیزاده در پنجره زمستانی این فصل البته موردتوجه باشگاه تراکتور نیز قرار گرفته بود اما مذاکرات طرفین به نتیجه لازم نرسید و او نتوانست راهی تبریز شود.
باشگاه پرسپولیس اما اکنون برای تقویت خط میانی خود اقدام به ارسال نامه‌ای رسمی به گل‌گهر کرده و شرایط این باشگاه را برای انتقال مدنظر جویا شده است. پرسپولیس در این فصل البته برای جواد آقایی‌پور از استقلال خوزستان، محمدرضا آزادی از نساجی قائمشهر، محمد خدابنده‌لو از مس رفسنجان، محمدحسین اسلامی از ذوب آهن و … نیز درخواست رسمی ارسال کرده بود اما موفق به جلب رضایت باشگاه‌های آنها نشده بود و باید دید شرایط برای علی علیزاده و باشگاه گل‌گهر سیرجان به چه شکل خواهد بود.
البته با توجه به اینکه باشگاه گل گهر سیرجان نیز خواهان انتقال وحدت حنانوف شده، شاید مسیر این انتقال برای پرسپولیس کمی هموارتر به نظر برسد."
sport,"به گزارش همشهری آنلاین تیم ملی فوتبال کشورمان در دیدار مهم و حساس یک چهارم نهایی جام ملت‌های آسیا، موفق شد با ارائه یک بازی برتر، ۲ بر یک ژاپن را شکست داده و خودش را به جمع ۴ تیم برتر قاره برساند.
امیر قلعه نویی سرمربی تیم ملی فوتبال کشورمان در نشست خبری این دیدار، در پاسخ به سوال خبرنگار ژاپنی که ایران در این بازی از نظر تاکتیکی، بدنی و ذهنی برتر بود و حریف خودش را نابود کرد، اظهار داشت: فوتبال جای نابودی نیست. فوتبال جای لذت بردن است. قبول دارم که از نظر فنی به خصوص بعد از گلی که خوردیم، یکی از بهترین بازی‌هایمان را انجام دادیم. اوایل بازی بچه‌های ما اعتماد به نفس نداشتند. شاید به خاطر نتایج ژاپن قبل از این تورنمنت بود.
وی افزود: برای نیمه دوم یک سری تذکرات فنی دادیم که ۳ هافبک مرکزی آن‌ها اگر از بازی خارج شوند و از جلو پرس کنیم، می‌توانیم حتی در ۹۰ دقیقه برنده شویم. خداراشکر این اتفاق مهم افتاد. ژاپن همیشه برای همه قابل احترام است. فوتبال خیلی خوبی ارائه می‌دهد. با لژیونرهایی که در اروپا دارد نشان داد تیم بزرگی است ولی ما امروز ما خیلی بهتر بازی کردیم. مربیشان هم از دوستان خوب من است. همین ۴-۳ ماه پیش در اجلاس فیفا صندلی‌هایمان کنار هم بود. انسان بسیار با شخصیتی است. او هم فوتبال را از نگاه عاشقی دوست دارد. وقتی از طریق مترجم با هم صحبت کردیم، دیدم چه انسان بزرگی است و چه افکار بزرگی دارد."
sport,به گزارش همشهری آنلاین، ضمن تبریک پیروزی تیم ملی فوتبال کشورمان مقابل ژاپن و صعود به مرحله نیمه نهایی جام ملت های آسیا و با توجه به اهمیت ادامه حضور مقتدرانه تیم ملی در جام ملت ها و همچنین لزوم تمرکز بیشتر و مطلوب تر ملی پوشان و همکاری با باشگاه هایی که بازیکنان خود را در اختیار تیم ملی قرار داده اند و متعاقبا درخواست رسمی دو باشگاه پرسپولیس و استقلال که به ترتیب ۳ و ۲ بازیکن در اردوی تیم ملی در قطر دارند، دو دیدار پرسپولیس – نفت و گاز گچساران و مس رفسنجان و استقلال در جام حذفی که مقرر بود روز جمعه ۲۰ بهمن برگزار شود، لغو و به زمان دیگری موکول می گردد.
sport,"به گزارش همشهری آنلاین، این برد واکنش های بسیاری را در بر داشت و اقشار مختلف مردم از این پیروزی شیرین ابرزار خوشحالی کردند.
میثم مطیعی مداح اهل بیت نیز در شبکه اجتماعی ایکس(توییتر) در واکنش به پیروزی ایران نوشت:
«دنیا
ما را می‌بینی؟
این ماییم!
مردم ایران!
باهم شاد می‌شویم
با هم گریه می‌کنیم
با هر سلیقه‌ای آخرش کنار هم و همدلیم.
هر که می‌خواهد ما کنار هم نباشیم از ما نیست!»"
sport,"«دوران شگفتی سازی به پایان رسید و ایران و کره فینالیست می شوند»، این تحلیل محمد الشیخ، کارشناس فوتبال عربستان درباره نیمه نهایی جام ملت های آسیا است.
تیم ملی ایران تاکنون 24 بازی مقابل قطر انجام داده و در 16 بازی به پیروزی رسیده، 5 بازی با نتیجه تساوی به پایان رسیده و تنها در 3 بازی قطری ها به پیروزی رسیدند. یعنی یوزها تقریبا در 70 درصد بازی ها برنده بودند.
کارشناس سعودی می گوید که در نیمه نهایی جام ملت های آسیا «دوران شگفتی سازی به پایان رسیده» و دو تیم «ایران و کره جنوبی در فینال خواهند بود».
الشیخ معتقد است که تیم ملی ایران از لحاظ فنی و فردی قدرتمندتر از قطر است. عنابی ها در بازی های گذشته نشان دادند که با درخشش فردی بازیکنانش به این مرحله رسیده ولی «ایران در مقابل ژاپن نشان داد تیمی قدرتمند و آماده است»."
sport,"به گزاش همشهری آنلاین، هنرمندان کشورمان به این برد و صعود ایران به مرحله بعد با استوری های جداگانه در اینستاگرام واکنش نشان دادند.
سید جواد رضویان به تیم ملی خدا وقت گفت
محمدرضا گلزارنیر نوشت : به به چه کیفی کردیم!
محسن تنابنده هم در صفحه شخصی است نوشت: درود به شرفتون"
sport,"به گزارش همشهری آنلاین، امیر قلعه نویی پس از برد تیم ایران و صعود به مرحله نیمه نهایی جام ملت‌ها، نکته مهمی را به بازیکنان یادآور شد.
سرمربی تیم ملی فوتبال دقایقی پس از پیروزی تیم ملی برابر ژاپن، ضمن قدردانی از بازیکنان تیم ملی خطاب به آن‌ها گفت: از شما به عنوان یک برادر یک خواهش بزرگ دارم. امروز این برد را تمام کنید. برادرانه گوش کنید. یک بازی است که باید ۱۰ سال کیف کنید. این بازی بود ولی باید امتداد داشته باشد. خدای ناکرده اگر در باد این بازی باشیم، ۲ بازی بعد را از دست می‌دهیم.
وی افزود: بازی با ژاپن را فراموش کنید، اکنون نوبت فینال بعدی است. فقط تا امروز فرصت شادی دارید و باید فکر خود را بر روی بازی نیمه نهایی متمرکز کنید.
با این فرمان سرمربی تیم ملی، ظهر امروز تمرین تیم ملی برگزار شد. بازیکنان تیم ملی همچون تمرینات گذشته پس از بازی‌های قبلی تیم ملی به ۲ گروه تقسیم شدند. بازیکنان حاضر در بازی دیروز به تمرین ریکاوری پرداختند و سایر بازیکنان با حضور در زمین چمن کمپ تمرینی الریان برای دیدار برابر قطر به تمرین پرداختند."
sport,"به گزارش همشهری آنلاین،‌دیدار تیم های ملی فوتبال ایران و ژاپن در مرحله چهارم نهایی جام ملت های آسیا ۲۰۲۳ قطر، از ساعت ۱۵ عصر شنبه (۱۴ بهمن ۱۴۰۲) در ورزشگاه «اجوکیشن سیتی» دوحه در حال برگزاری است.
امیر قلعه نویی
امیر قلعه نویی
امیر قلعه نویی"
sport,"به گزارش همشهری آنلاین پس از اینکه کنفدراسیون فوتبال آسیا مهدی طارمی را به دلیل دریافت کارت قرمز در دیدار با سوریه مبلغ ۲ هزار دلار جریمه کرده بود این کنفدراسیون باز هم احکام جدیدی را علیه این بازیکن و همچنین فدراسیون فوتبال ایران صادر کرده است. این احکام به اتفاقات دیدار ایران و سوریه مرتبط است.
طبق اعلام کمیته انضباطی و اخلاق کنفدراسیون فوتبال آسیا، مهدی طارمی به دلیل نقض ماده ۱۳.۱، ماده ۱۴.۵.۱ و پیوست ۸ آئین نامه انضباطی کنفدراسیون فوتبال آسیا به پرداخت مبلغ ۵ هزار دلار جریمه شده است. این مبلغ باید ظرف مدت ۳۰ روز از زمان اعلام آن پرداخت شود. در صورتی که این تخلف تکرار شود مهدی طارمی با جرایم سنگین‌تری مواجه خواهد شد. این جریمه به دلیل ورود مهدی طارمی به زمین بازی پس از سوت پایان بازی با سوریه صورت گرفته است.
علاوه بر این، فدراسیون فوتبال ایران به دلیل نقض ماده ۵۳.۱ آئین نامه انضباطی کنفدراسیون فوتبال آسیا به پرداخت مبلغ ۴ هزار و ۲۰۰ دلار جریمه شد. این حکم به دلیل جریمه انضباطی ۶ نفر از اعضای مرتبط با فدراسیون فوتبال ایران توسط داور دیدار ایران و سوریه صورت گرفته است."
sport,"به گزارش همشهری آنلاین،‌دیدار تیم های ملی فوتبال ایران و ژاپن در مرحله چهارم نهایی جام ملت های آسیا ۲۰۲۳ قطر، از ساعت ۱۵ عصر شنبه (۱۴ بهمن ۱۴۰۲) در ورزشگاه «اجوکیشن سیتی» دوحه در حال برگزاری است.
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن
ایران -ژاپن"
sport,"به گزارش همشهری آنلاین، مرحله نیمه نهایی رقابت‌های جام ملت‌های آسیا به شکل عجیبی خاطرات هفته پیش اردن را برای فوتبال ایران زنده می‌کند. به خاطر این نیمه‌نهایی تیم ملی را مسخره کرده بودند!
برای از بین بردن دغدغه بازی تدارکاتی فدراسیون فوتبال توانست حضور در یکی دو تورنمنت نظیر کافا و اردن را پیش از آغاز جام ملت‌ها برنامه‌ریزی کند و در خلال آن هم برگزاری مقدماتی جام جهانی یک فرصت آماده‌سازی دیگر به تیم ملی داد.
یکی از تورنمنت‌هایی که تیم ملی پیش از آغاز جام ملت‌ها در آن شرکت داشت، تورنمنت ۴ جانبه اردن بود که با حضور ایران، قطر، عراق و اردن در امان پایتخت اردن برگزار شد و در همان برهه انتقادات زیادی نسبت به دلیل حضور تیم ملی در این تورنمنت مطرح شد و سطح این مسابقات به چالش کشیده شد. این انتقادات وقتی ایران در بازی اول با نتیجه ۳ بر یک و با گل دقایق پایانی مهرداد محمدی موفق به شکست اردن شد، با ادبیات تندتری مطرح شد.

قلعه‌نویی و شاگردان در دیدار اول این تورنمنت موفق به پیروزی ۳ بر یک برابر اردن میزبان مسابقات شدند و پس از اینکه قطر در ضربات پنالتی عراق را شکست داد و به فینال راه پیدا کرد، تیم ملی با نتیجه ۴ بر صفر میزبان جام ملت‌های ۲۰۲۳ را از پیش رو برداشت تا با اقتدار قهرمان این تورنمنت شود.
حالا چند هفته پس از پایان این تورنمنت و در شرایطی که به مرحله نیمه نهایی جام ملت‌های آسیا رسیده‌ایم، شاهد اتفاق عجیبی هستیم و ۳ تیم از این تورنمنت ۴ جانبه به جمع ۴ تیم پایانی جام رسیده‌اند که ایران، اردن و قطر هستند و عراق هم یکی از قدرتمندترین تیم‌های حاضر در مسابقات نشان داد.

احتمالا حالا همان کسانی که از کیفیت تورنمنت ۴ جانبه اردن انتقاد می‌کردند، نظرشان متفاوت شده و به تمجید از تیم‌های حاضر در این مسابقات خواهند پرداخت. روز سه‌شنبه اردن شانس خود را برای رسیدن به فینال آسیا امتحان خواهد کرد و شاگردان امیر قلعه‌نویی هم بار دیگر مقابل قطری قرار می‌گیرند که با سرمربی جدید پا به مسابقات گذاشته و با تیمی منسجم به دنبال تکرار قهرمانی است.

چهار تیم حاضر در مرحله نیمه نهایی جام ملت‌های ۲۰۲۳ آسیا که سه تای آن‌ها یعنی ایران، اردن و قطر در تورنمنت ۴ جانبه اردن حضور داشتند. دیگر تیم حاضر در این تورنمنت هم عراق بود که در مصاف با اردن از صعود جا ماند.
اگر در همان روزهای برگزاری تورنمنت ۴ جانبه اردن کسی ادعا می‌کرد که سه تیم از این مسابقات به نیمه نهایی جام ملت‌ها می‌رسد، مورد تمسخر قرار می‌گرفت اما حالا که این اتفاق در واقعیت رخ داده می‌توانیم کمی در نقدهای خود بازنگری داشته باشیم و روی مسائلی که اطلاعات دقیق از آن‌ها نداریم، پافشاری نداشته باشیم."
sport,"همشهری‌آنلاین - علی‌اصغر درویش: تیم ملی فوتبال ایران در یک بازی سخت و نفسگیر با عبور از سوریه در مرحله یک‌هشتم نهایی جام ملت‌های آسیا ۲۰۲۳ به مرحله یک‌چهارم نهایی رسید و حالا در این مرحله به ژاپن برخورد کرده تیمی که یکی از مدعیان اصلی جام محسوب می‌شود. رسول کربکندی، چهره شناخته شده فوتبال ایران درخصوص شانس پیروزی تیم ملی مقابل ژاپن با همشهری گفت وگو کرده است که در زیر می‌خوانید:
*تیم ملی را تا این مرحله چطور دیدید و به طور کلی چه ارزیابی از عملکرد تیم ملی در ۴بازی قبل از رسیدن به ژاپن دارید؟
آقای قلعه‌نویی دوباره در پست سرمربیگری تیم ملی منصوب شد تا در جام ملت‌ها به نتایج خوبی برسیم و به هر حال نتیجه گرفتن در این تورنمنت برای مردم و طرفداران فوتبال از اهمیت زیادی برخوردار است. فکر می‌کنم سال‌های گذشته تیم ملی تا این حد مهره نداشته و ما در این تیم ملی لژیونرهای خوب و اثرگذاری داریم. در بازی با فلسطین با زدن گل زودهنگام به یک پیروزی پرگل رسیدیم، در مقابل هنگ‌کنگ برخلاف صحبت‌های آقای قلعه‌نویی نمایش خوبی نداشتیم، اشتباهات فردی زیاد بود و اگر هنگ‌کنگی‌ها اعتماد به نفس داشتند شاید نتیجه تغییر عوض می‌شد.مقابل امارات هم موقعیت‌ها زیادی از دست دادیم و درنهایت به مرحله حذفی رسیدیم. در بازی با سوریه هم تصور ما از ابتدا این بود که بازی راحتی مقابل این تیم داریم اما خود آقای قلعه‌نویی هم اشاره داشت که بازی سختی است اما در نهایت به قولی مردیم تا بردیم.
*چرا بازی با سوریه انقدر سخت شد؟
همانطور که سرمربی سوریه گفته بود با برنامه جلوی ایران ظاهر شدند و حسابی از ما شناخت داشتند. سوریه‌ای‌ها دوندگی بالایی در این بازی داشتند ولی به هرشکل تیم ما به گل رسید اما با بی‌دقتی مهاجمان تیم ملی، اخراج مهدی طارمی و پنالتی سوریه شرایط به یکباره دگرگون شد.
*بیرانوند چقدر در صعود تیم ملی نقش داشت؟
به نظرم بیرانوند در ضربات پنالتی آنطور که انتظار می‌رفت کار نکرد و دلیلش هم این بود که تیم ملی سوریه شناخت خوبی از بیرانوند داشتند و در جریان بازی هم پنالتی سوریه گل شد و غیر از بازیکنی که ضربه پنالتی خوبی نزد و گلر ایران گرفت بقیه پنالتی‌هایشان را گل کردند.
*هر طوری بود به ژاپن رسیدیم .در مورد نقاط ضعف و قوت این تیم صحبت می‌کنید؟
این ژاپن آن تیم پرقدرت جام جهانی نیست اما در هر صورت عیار تیم ملی امروز مشخص خواهد شد. بازی ژاپن با بحرین را کامل دیدم و به نظرم نقطه ضعف ژاپنی‌ها خط دفاعی و دروازه‌بان آنهاست و تیم ملی با استفاده از توپ‌های بلند و حضور مهاجمان بلند قد و سر زن می‌تواند به ژاپن ضربه بزند. در مورد نقاط قوت ژاپنی‌ها باید گفت که بازی رو به جلوی این تیم بسیار خوب است و با پاس‌های کوتاه و سرعتی مدافعان تیم رقیب را به یک طرف جمع می‌کنند و در مقابل تیم ملی نباید اجازه بدهد این سبک بازی ژاپن شکل بگیرد چرا که اگر ژاپنی‌ها بتوانند آن هماهنگی را در بازی پیدا کنند قطعا خطرناک می‌شوند.
*نقاط ضعف و قوت تیم ملی را در این بازی‌ها کجاها دیدید؟
ساختار دفاعی ما از نقاط ضعف تیم ملی است اما درعوض خط حمله خوبی داریم. اگرچه ساختار دفاعی تیم ملی مثل زمان کی‌روش نیست ولی تو هربازی هم گل زدیم و هم گل خوردیم البته یکی از دلایل این ضعف‌های تیم ملی تغییر ترکیب تیم در بازی‌ها بود و برخی از بازیکنان استرس از دست دادن جایگاهشان را داشتند.
*چه پیش‌بینی از بازی تیم ملی مقابل ژاپن دارید؟
پیش‌بینی خیلی سخت است اما به نظرم ژاپنی‌ها در این بازی خطرناک هستند اما شکست‌ناپذیر نیستند. طبیعتا ژاپنی ها آن ترس را از ایران دارند و اگر بازیکنان ما تمرکز لازم را داشته باشند پیروزی مقابل این تیم دور از دسترس نیست.
*چه سیستمی را برای بازی با ژاپن پیشنهاد می‌کنید؟
سیستم ۴-۲-۳-۱ بهترین سیستم مقابل ژاپن خواهد بود، باید ۲هافبک وسط قوی داشته باشیم تا روزنه‌های دفاعی را مقابل ژاپن ببندیم.
*کدام بازیکن تیم ملی تا اینجا و در این تورنمنت نظرتان را جلب کرده است؟
مهدی قایدی در این بازی‌ها فراتر از انتظار بوده و به نظرم نباید در مقابل سوریه تعویض می‌شد به این دلیل که دوندگی خوبی داشت و مدافعان سوریه را تحت فشار گذاشته بود. البته انتظار از چند لژیونر بیشتر از اینها بود اما جهانبخش آن بازیکن گذشته نیست و حتی سردار آزمون و مهدی طارمی در آن حدی که از آنها انتظار می‌رفت ظاهر نشدند.
*قبل از آغاز این مسابقات گفته بودید جام ملت‌های آسیا در این دوره یکی از سخت‌ترین جام ملت‌هاست. کیفیت بازی‌ها را چطور دیدید؟
تیم‌های درجه ۲ و ۳ آسیا با آوردن مربیان اسمی و سرمایه‌گذاری‌هایی که انجام دادند خیلی پیشرفت کردند. شگفتی‌های زیادی در جام ملت‌های آسیا دیدیم و تیم‌هایی مثل تاجیکستان و اردن تا مرحله یک چهارم صعود کردند که همین موضوع باعث جذابیت بیشتر جام ملت‌ها شد. به نظرم در سال‌های آتی تیم‌های بزرگ آسیا مثل ژاپن، ایران، کره جنوبی، استرالیا و عربستان دیگر حاشیه امنیت ندارند."
sport,"به گزارش همشهری آنلاین، مدیرعامل باشگاه گل‌گهر سیرجان اعلام کرد رضایت‌نامه علیرضا علیزاده برای حضور در پرسپولیس صادر نخواهد شد.
محمد اسفندیارپور درباره نامه باشگاه پرسپولیس برای صدور رضایت‌نامه علیرضا علیزاده جهت پیوستن به جمع سرخپوشان اظهار داشت: برای سه چهار بازیکن ما چندین باشگاه نامه زده‌اند. پاسخ ما هم مشخص است؛ این‌ نفرات بازیکن تیم ما هستند و نیازشان داریم و قصدی برای فروش آنها نداریم.
وی در پاسخ به این پرسش که آیا نامه باشگاه پرسپولیس به دست آنها رسیده است، گفت: بله! اما پاسخی به آن نخواهیم داد، چون پاسخ نداریم و علیزاده بازیکن ماست.
مدیرعامل باشگاه گل‌گهر سیرجان همچنین خاطر نشان کرد: علاوه بر پرسپولیس چند باشگاه دیگر مانند استقلال، سپاهان و تراکتور هم نامه زدند، اما ما قصدی برای فروش نداریم."
sport,به گزارش همشهری آنلاین،‌ پس از این برد و نمایش دلچسب ملی‌پوشان ایران، صفحه رسمی جام ملت‌های ۲۰۲۴ آسیا در پیامی توییتری نوشت: رویا به حقیقت پیوست. ایران در نیمه نهایی!
sport,"به گزارش همشهری آنلاین، تیم ملی فوتبال کشورمان در مرحله یک چهارم نهایی جام ملت های آسیا روز شنبه (۱۴ بهمن ماه) از ساعت ۱۵ در ورزشگاه شهر آموزش قطر به مصاف تیم ژاپن رفت. نیمه اول با یک گل به سود ژاپن به پایان رسید. در نیمه دوم هم با برتری محسوس ایران این بازی با برتری ۲ بر یک به نفع ایران پایان یافت .
در حالی که نیمه اول توپ و بازی در اختیار ژاپنی ها بود به شکلی که در پایان نیمه قلعه نویی به شدت از بازی بازیکنانش ناراحت بود اما در نیمه دوم تیم ملی ایران توپ و زمین را دراختیار گرفت و در نهایت یوزها به حقشان در این بازی رسیدند.
داور: ما نینگ، ( چین)
کمک داوران: آنتون شن تینین، اشلی بیکام( استرالیا)
کارت زرد: ایتاکورا و اوئدا (ژاپن)
کارت قرمز:-
گل: موریتا دقیقه ۲۸ برای ژاپن، محبی ۵۵ برای ایران جهانبخش پنالتی در دقیقه ۹۴
ترکیب تیم ملی فوتبال ایران: علیرضا بیرانوند، شجاع خلیل‌زاده، میلاد محمدی، سعید عزت‌اللهی، علیرضا جهانبخش، امید ابراهیمی، حسین کنعانی‌زادگان، سامان قدوس، سردار آزمون، محمد محبی و رامین رضاییان
سرمربی: امیرقلعه نویی
ترکیب تیم ژاپن: ایتاکورا، موریتا، اندو، دو آن، اوئدا، مایاکوما، کوبو، ایتو، تومیاسو، سوزوکی و مائدا
سرمربی: هاجیمه موریاسو
دقیقه ۹۴ :گل دوم ایران از روی نقطه پنالتی
0 seconds of 0 seconds
گل دوم ایران
دقیقه ۸۸: رامین رضائیان ضربه کرنر را زد که مدافعان توپ را دفع کردند.
دقیقه۸۷: تیم ملی بازهم صاحب یک موقعیت گلزنی شد اما توپ دریک رفت وبرگشت در نهایت به قدوس رسید و شوت او راهی کرنر شد. قبل از آن هم سردار آزمون با دروازه بان ژاپن برخورد کرد.
دقیقه ۸۴: ارسال جهانبخش را مدافعان دفع کردند اما توپ برگشتی را عزت الهی شوت کرد که دروازه بان توپ را مهار کرد.
دقیقه ۷۹: قدوس ضربه کرنر تیم ملی را روی دروازه حریف ارسال کرد که توپ برگشتی را شجاع خلیل زاده زد و توپ به دست مدافع ژاپن خورد اما داوراعتقادی به پنالتی نداشت و قلعه نویی به داور معترض شد.
دقیقه ۷۷: قدوس ضربه کاشته تیم ملی را روی دروازه ژاپن فرستاد که سوزوکی دروازه بان ژاپن توپ را مهار کرد.
دقیقه ۷۳: ضربه کاشته تیم ملی را رضائیان روی دروازه حریف فرستاد که حاصلی برای تیم ملی نداشت.
دقیقه ۷۲: ارسال قدوس روی سر آزمون فرود آمد و ضربه او با اختلاف میلی متری از بالای دروازه ژاپن به بیرون رفت.
دقیقه ۶۷: ضربه سرمحبی با اختلاف میلی متری از کنار دروازه ژاپن به بیرون رفت.
دقیقه ۶۶: شوت بازیکن ژاپنی را بیرانوند به راحتی مهار کرد.
دقیقه۶۳: پاس پشت مدافعان به سردار آزمون رسید که او هم وارد محوطه جریمه شد و بعد ازدریبل گل دوم تیم ملی را زد که کمک داور ویدئویی این گل را به دلیل آفساید مردود اعلام کرد.
دقیقه ۶۲: ضربه کرنر ژاپن را مدافعان دور کردند.
دقیقه ۶۰: جهانبخش در ضد حمله ایران را صاحب موقعیت گلزنی کرد اما مدافعان ژاپن توپ را دفع کردند.
دقیقه ۵۵: پاس سردار آزمون به محمد محبی در محوطه جریمه باعث شدکه محبی با یک ضربه فنی و دقیق گل تساوی تیم ملی را به ثمر برساند.
0 seconds of 0 seconds
گل اول ایران
دقیقه ۵۲: امید ابراهیمی توپ را وسط زمین لو داد تا یک موقعیت گلزنی دیگر برای ژاپن فراهم شود و شوت کوبو با اختلاف کمی از بالای دروازه تیم ملی به بیرون رفت.
دقیقه ۵۱: آزمون در موقعیت آفساید با دروازه بان حریف تک به تک شد هرچند نتوانست از این فرصت آفساید هم استفاده کند!
ارسال بازیکنان ژاپنی روی سر مهاجم این تیم فرود آمد که ضربه سر شیرجه ای او با اختلاف کمی از بالای دروازه تیم ملی کشورمان به بیرون رفت.
دقیقه ۵۰: شوت بی دقت میلاد محمدی با اختلاف از کنار دروازه ژاپن راهی اوت شد.
دقیقه ۴۷: اوئدا دروی سر امید ابراهیمی سوار شد تا ضمن اعلام خطای بازیکن ژاپنی، یک کارت زرد هم داور به اوئدا نشان داد.
دقیقه ۴۶: پرتاب بلند اوت جهانبخش را مدافعان دور کردند اما ارسال دوباره توپ راهی کرنر شد. رضائیان کرنر را زد که مدافعان توپ را دفع کردند.
طارمی روی سکوها
پایان نیمه اول
دقیقه ۴۴: ارسال امید ابراهیمی روی دروازه ژاپن یک موقعیت گلزنی دیگر برای ما فراهم کرد اما سردار آزمون نتوانست ضربه سر بزند.
دقیقه ۴۳: ارسال قدوس روی دروازه ژاپن یک موقعیت گلزنی خلق کرد اما سردار آزمون به توپ نرسید.
دقیقه ۳۹: سامان قدوس صاحب موقعیت گلزنی شد که شوت او از داخل محوطه جریمه با اختلاف کمی از کنار دروازه به بیرون رفت.
دقیقه ۳۰: سردار آزمون در موقعیت آفساید گرفتار شد در حالیکه شوت او بعد از برخورد به مدافعان راهی کرنر شده بود.
دقیقه ۲۸: موریتا از اشتباه بازیکنان تیم ملی به خوبی استفاده کرد و خیلی راحت پا به توپ وارد محوطه جریمه شد و با یک شوت گل اول ژاپن به ثمر رسید.
0 seconds of 0 seconds
گل اول ژاپن
دقیقه ۲۶: هنگام پرتاب بلند اوت جهانبخش داور به کنعانی زادگان به دلیل ضربه زدن به بازیکن ژآپنی تذکر جدی داد. پرتاب بلند جهانبخش هم حاصلی برای تیم ملی نداشت.
دقیقه ۲۴: ایتاکورا روی محبی مرتکب خطا شد و به دلیل مانع از ضد حمله ایران شد داور بازیکن ژاپنی را با کارت زرد جریمه کرد.
دقیقه ۲۱: کوبو کرنر دوم را زد که مدافعان توپ را دور کردند.
دقیقه ۱۹: شوت بازیکن ژاپنی بعد از برخورد به مدافعان راهی کرنر شد. کرنر اول مسابقه را کوبو زد که کنعانی زادگان توپ را دفع کرد.
دقیقه ۱۸: شوت عزت الهی از پشت محوطه جریمه را دروازه بان ژاپن مهار کرد.
دقیقه ۱۵: شجاع خلیل زاده بعد از دفع توپ دچار مصدومیتی جزیی شد اما در نهایت به ادامه کار پرداخت.
دقیقه ۱۳: شوت علیرضا جهانبخش از داخل محوطه جریمه با اختلاف کمی از بالای دروازه ژاپن به بیرون رفت.
دقیقه ۱۰: ضربه کاشته تیم ملی فوتبال کشورمان را قدوس روی دروازه ژاپن ارسال کرد که مدافعان توپ را دفع کرد.
کمک داور ویدئویی صحنه ارسال خطای کاشته قدوس را مرور کردند تا ببیند یک ضربه پنالتی برای کشورمان هست یا نه که در نهایت دستور به ادامه بازی داده شد.
دقیقه ۹: ارسال رامین رضائیان روی دروازه ژاپن را مدافعان دفع کردند.
دقیقه ۷: آزمون دوباره مرتکب خطا شد که داور چینی تذکری جدی به آزمون داد.
دقیقه ۵: خطای سردار آزمون روی بازیکن ژاپن در میانه میدان باعث وقفه چند لحظه ای مسابقه شد.
دقیقه یک: ضربه کاشته ژاپن را مدافعان دفع کردند.
ثانیه ۳۲: خطای اول بازیکنان ما روی مائدا بازیکن ژاپن باعث اعتراض قلعه نویی به عملکرد بازیکنان تیم ملی شد!"
sport,"به گزارش همشهری آنلاین، مهدی طارمی مهاجم تیم ملی فوتبال ایران از سوی کنفدراسیون فوتبال آسیا به دلیل دریافت دو کارت زرد در دیدار با سوریه ۲۰۰۰ دلار جریمه شد.
جمعی از هواداران تیم ملی حاضر در قطر اعلام آمادگی کردند که این هزینه را پرداخت کنند.
این هواداران از ابتدای بازی‌ها به عنوان یار دوازدهم تیم ملی یار و مشوق بازیکنان بودند و در آستانه بازی با ژاپن اعلام کردند که حاضرند این جریمه را پرداخت کنند."
sport,"به گزارش همشهری آنلاین، تیم ملی فوتبال ایران در حالی باید از ساعت ۱۵ امروز در ورزشگاه اجوکیشن‌سیتی قطر مقابل ژاپن قرار بگیرد که مقدمات لازم در استادیوم برای حضور شاگردان امیر قلعه‌نویی فراهم شده است.
طبق هماهنگی با مدیریت تیم ملی، لباس بازیکنان ایران حدود سه ساعت و نیم قبل از حضورشان در ورزشگاه اجوکیشن سیتی، در رختکن زیبای این استادیوم نصب و جایگاه هر بازیکن مشخص شد.
نکته جالب توجه قرار گرفتن پیراهن مهدی طارمی، ستاره محروم تیم ملی ایران، در رختکن است و پیراهن صادق محرمی و سید مجید حسینی، دو بازیکن مصدوم تیم ملی هم در این بین دیده می‌شود.
بازوبند کاپیتانی و یادبود تیم ملی ایران هم مطابق معمول روی صندلی و جایگاه احسان حاج‌صفی در رختکن ورزشگاه اجوکیشن سیتی به چشم می‌خورد."
sport,"به گزارش همشهری آنلاین، سرخیو کونسیسائو، سرمربی پورتو که مهدی طارمی ستاره تیم ملی کشورمان را زیرنظرش در ۳ سال گذشته دارد برای هدایت بارسلونا پیشنهاد شد.
کونسیسائو از سال ۲۰۱۷ هدایت پورتو را برعهده دارد و تاکنون موفق شده ۵ قهرمانی را کسب کند. ژاوی اعلام کرد پایان فصل از بارسلونا می رود به همین خاطر مدیران باشگاه به دنبال جانشینی مناسب برای او هستند.
بر اساس گزارش امروز (شنبه) رادیو کاتالونیا، خورخه مندز، مدیر برنامه مشهور پرتغالی موکلش کونسیسائو سرمربی پورتو را به سران باشگاه بارسلونا پیشنهاد داده است."
sport,"به گزارش همشهری آنلاین، «بازی با ژاپن خاص است ولی ما برنده خواهیم شد»، این تحلیل مرتضی پورعلی گنجی، مدافع تیم ملی کشورمان از بازی با امروز با سامورایی ها با حضور در استودیو شبکه الکاس قطر است.
تیم ملی ایران در تاریخ مسابقات جام ملت های آسیا ۴ بار مقابل سامورایی ها قرار گرفته ولی بردی کسب نکرده و در ۲ بازی شکست خورده و ۲ بازی هم در مرحله گروهی با نتیجه تساوی به پایان رسیده است.
مدافع پرسپولیس می گوید که ایران تمام بازی های خود را در مرحله گروهی به پیروزی رسید اما در این رقابت ها شرایط مثل گذشته نیست و بسیاری از «تیم های کوچک پیشرفت کردند و رقابت سخت شده است».
پورعلی گنجی معتقد است که تیم ملی با هدایت قلعه نویی در مراحل اول با اتکا به تجربه اش موفق شد «بهترین نتایج را بگیرد» و نشان داد تاریخ بزرگی را دارد.
مدافع ایرانی می گوید که تیم ملی در بازی امروز با «۱۰۰ درصد آمادگی مقابل ژاپن بازی می کند» و «ایرانی ها تجربه، قدرت، تاکتیک و ابزار لازم برای شکست دادن ژاپن و تاریخ سازی را دارند» و امیدوار است شاگردان قلعه نویی امروز با بهترین عملکرد پیروز شوند."
sport,"به گزارش همشهری آنلاین، مهدی افضلی، درخصوص اخباری که درباره اعمال تغییرات مدیریتی استقلال، اضافه شدن برخی افراد که سابقه کار در سطح مدیریتی این باشگاه را دارند و همچنین خروج فرشید سمیعی از جمع مدیران استقلال، اظهار داشت: این را باید از افراد و رسانه‌هایی که خبر را منتشر کردند سوال کنید. از نظر من صحت ندارد ولی از آن‌ها سوال کنید ببینید مبنای‌شان کیست؟
وی افزود: مسئولیت این کار با وزیر است. من هم نمی‌توانم بگویم. شاید در ذهن او چیزی می‌گذرد و ما مطلع نیستیم ولی قرائن و شواهدی دال بر اینکه تغییراتی صورت بگیرد، نداریم.
رئیس هیات مدیره باشگاه استقلال درخصوص اینکه آیا از جانب وزارت ورزش صحبت یا اعلامی مطرح شده، گفت: نه، من تا به حال چنین چیزی نشنیده‌ام.
افضلی درمورد اینکه آیا سمیعی از هیات مدیره باشگاه برکنار شده، عنوان کرد: نه، او به کارش ادامه می‌دهد. این تصمیمات درحد باشگاه و هیات مدیره نیست. فقط وزیر می‌تواند این تغییرات را انجام بدهد. من هم تا به حال چیزی نشنیده‌ام. باید به ما اعلام کنند که تا به حال چنین چیزی نبوده است.
وی افزود: من هم اخبار را دیدم ولی صحبتی نشده است. حتی در مجمع آخر هم پیرامون این موضوع صحبتی نشد.
افضلی درمورد زمان برگزار مجمع بعدی باشگاه استقلال، اظهار داشت: منتظر هستیم. چون به تازگی مجمع برگزار شده، شاید برگزاری به سال آینده موکول شود.
رئیس هیات مدیره استقلال درخصوص ورود به ماجرای اختلاف بین مدیرعامل و سرمربی، گفت: بله، به این ماجرا به صورت جدی ورود کردیم. حتما بررسی می‌کنیم که ابعاد و زوایای اختلاف بین این دو چه بوده است. هم و غم ما این است که با جدیت این مساله را حل کنیم که وظیفه ما است."
sport,"به گزارش همشهری آنلاین امید ابراهیمی بعد از پیروزی 2 بر یک مقابل ژاپن اظهار داشت: خدا را شکر که پیروز شدیم و بازیکنان از جان مایه گذاشتند و بین نیمه در رختکن گفتیم که هیچ چیز از دست ندادیم و 45 دقیقه دیگر زمان داشتیم. گل اول ژاپن شوک داد به ما و این شوک باعث شد نیمه دوم بهتر بازی کنیم. ژاپن در نیمه دوم یک توپ روی دروازه ما نیاورد.
وی افزود: بازیکنان ترکاندند. مبارک همه مردم ایران باشد و بعد از گل دوم من با اینکه در میدان بودم اما بغض کردم. حس مردم را درک کردم و امیدوارم این شادی ها ادامه دار باشد و بتوانیم مردم کشورمان را در فینال خوشحال کنیم."
sport,"به گزارش همشهری آنلاین، دیدار تیم های ملی فوتبال ایران و ژاپن در مرحله چهارم نهایی جام ملت های آسیا ۲۰۲۳ قطر، از ساعت ۱۵ عصر شنبه (۱۴ بهمن ۱۴۰۲) در ورزشگاه «اجوکیشن سیتی» دوحه در حال برگزاری است. مهدی طارمی که در بازی مقابل سوریه با گرفتن کارت قرمز از بازی اخراج شد و بازی مقابل ژاپن را از دست داد این بازی را روی نیمکت های ورزشگاه و در بین هواداران دنبال کرد.
مهدی طارمی"
sport,"تیم ملی فوتبال ایران در دیدار یک‌چهارم نهایی جام ملت‌های آسیا برابر ژاپن توانست با نتیجه دو بر یک به پیروزی دست پیدا کند و به دور نیمه‌نهایی جام ملت‌های آسیا راه پیدا کند. گل دوم ایران در دقایق پایانی از روی نقطه پنالتی به ثمر رسید.
عمر المهنا، کارشناس داوری عربستان درباره پنالتی ایران و خطا روی محمحسین کنعانی‌زادگان به روزنامه الشرق الاوسط گفت: بله، بازیکن ژاپنی پای بازیکن ایران را زد و داور به‌درستی پنالتی اعلام کرد.
تیم ملی فوتبال ایران در نیمه‌نهایی به مصاف برنده دیدار قطر و ازبکستان خواهد رفت که این بازی امشب برگزار خواهد شد."
sport,به گزارش همشهری آنلاین، سفارت ژاپن در ایران پیروزی تیم ملی فوتبال ایران را تبریک گفت.
sport,"به گزارش همشهری‌آنلاین، اوج بدسلیقگی در برنامه‌ریزی این است که دربی شماره۲۳۹ ایتالیانو همزمان با دربی مادرید برگزار می‌شود، البته یک ربع زودتر. این بازی به‌نوعی تعیین‌کننده سرنوشت ادامه فصل سری‌آست. اینتر با یک بازی کمتر یک امتیاز بیش از یوونتوس جمع کرده (۵۴ امتیاز در برابر ۵۳) و پیروزی در بازی امشب می‌تواند تا مدتی خیال نراتزوری را از حریف تعقیب‌کننده آسوده سازد اما شکست به منزله خطر جدی یوونتوس برای اینترمیلان خواهد بود. با توجه به اینکه یووه در هیچ رقابت دیگری هم حضور ندارد، برنامه‌هایش نسبت به رقیب فشردگی کمتری دارد.
اینتر حریفی است که یوونتوس بیشترین برد را در سری‌آ مقابل آن به‌دست آورده است: ۸۷پیروزی برای بیانکونری (سفید و سیاه‌ها)، ۴۶تساوی و ۴۸موفقیت برای نراتزوری (آبی و سیاه‌ها).
بیش از ۲دهه است که هر دو دیدار رفت و برگشت ۲تیم در لیگ مساوی نشده. بازی رفت این فصل یک‌-یک شد. آخرین‌بار فصل ۰۲-۲۰۰۱ بود که ۲دربی ایتالیا در سری‌آ مساوی تمام شد؛ یک بازی بدون گل و یک بازی ۲-۲.
یوونتوس آخرین بازی لیگی خود را در زمین اینتر یک بر صفر پیروز شد. از سال۱۹۷۷ سابقه نداشته که یووه ۲بازی پشت‌هم را در جوزپه مه‌آتزا بدون گل خورده ببرد. در آن سال جووانی تراپاتونی سرمربی یوونتوس بود.
اینتر هر یک از ۵ بازی خود را در همه رقابت‌های سال۲۰۲۴ برده و در ۳بازی اخیر دروازه خود را بسته نگه داشته است. آخرین باری که نراتزوری در ۶بازی اول خود در یک سال تقویمی پیروز شد، سال۲۰۰۷ و تحت هدایت روبرتو مانچینی بود.
اینتر در هر یک از ۲۱بازی اول خود در این فصل در سری‌آ به حریفان خود گل زده است و درصورت گلزنی در بازی امشب می‌تواند پس از یوونتوس (در سال۱۹۵۷) به دومین تیمی تبدیل شود که در هر ۲۲بازی اول خود در یک فصل لیگ، حداقل یک‌بار موفق به گلزنی می‌شود.
در ۲۳۸رویارویی پیشین ۱۰۸برد به یوونتوس رسیده، ۷۲برد به اینتر و ۵۸بازی مساوی تمام شده؛ با ۳۳۹گل برای یووه و ۲۹۳گل برای اینتر.
سیمونه اینتزاگی، سرمربی اینترمیلان تاکنون ۱۸بار با ماسیمیلیانو آلگری روبه‌رو شده که در نیمی از آنها به او باخته است؛ ۹شکست، ۳تساوی و ۶پیروزی.
ولاهوویچ سال۲۰۲۴ موفق به زدن ۶گل شده است. در تاریخ یوونتوس تنها یک بازیکن از ابتدای سال نو تا پایان‌ ماه ژانویه موفق به زدن ۷گل شده است؛ کریستیانو رونالدو سال۲۰۲۰. هفته گذشته تولد ولاهوویچ بود. او در یووه در ۸۵ بازی، ۳۵گل و ۸پاس گل ثبت کرده.
اینتر در این فصل۱۳ و یووه ۱۰بار دروازه خود را بسته نگه داشته‌اند."
sport,"به گزارش همشهری آنلاین تیم ملی فوتبال ایران در دور یک‌چهارم نهایی جام ملت‌های آسیا توانست با نتیجه دو بر یک برابر ژاپن به پیروزی دست یابد و به دور نیمه‌نهایی صعود کند.
روزنامه الوطن واکنش جالبی به پیروزی ایران برابر ژاپن داشت و با تیتر «سامورایی بای بای؛ ایران ژاپن را حذف و به نیمه‌نهایی صعود کرد» نوشت: تیم ملی فوتبال ایران در بازی برابر ژاپن با نتیجه دو بر یک به پیروزی دست پیدا کرد. در نیمه نخست ژاپن بازی بهتری را به نمایش گذاشت و در بیشتر زمان‌های بازی توپ و میدان را در اختیار داشت. در این نیمه ژاپن با یک گل پیروز به رختکن رفت اما در نیمه دوم این ایران بود که کاملا تیم برتر میدان بود و توانست دو گل به ثمر رساند تا در نهایت با نتیجه دو بر یک به پیروزی برسد و به دور نیمه‌نهایی راه پیدا کند.
البته این روزنامه قطری به نظر تیتر «بای‌بای سامورایی» را از عصام الشوالی، گزارشگر و مفسر سرشناس تونسی شبکه الجزیره، وام گرفته باشد که بعد از گل جهانبخش با شور و هیجان زیاد این عبارت را به کار برده بود."
sport,"به گزارش همشهری‌آنلاین، رئال و اتلتیکو برای چهارمین‌بار در این فصل با هم روبه‌رو می‌شوند و برای نخستین‌بار در ورزشگاه سانتیاگو برنابئو. رئال دیدار رفت لالیگا و همچنین تک‌مسابقه جام‌حذفی را در زمین حریف واگذار کرد (۳ بر یک و ۴ بر ۲) و در نیمه‌نهایی سوپرجام اسپانیا در عربستان این تیم را ۵ بر ۳ شکست داد. روی‌هم رئال در این فصل ۱۰گل از اتلتیکو خورده است. بازی امشب و بازی شنبه آینده مقابل خیرونا می‌تواند معادلات زیادی را در لالیگای این فصل حل کند. اگر رئال از این دو دیدار سربلند بیرون بیاید، تقریبا تکلیف قهرمانی روشن است و اگر امتیاز بدهد، رقابت شدید و نزدیک خواهد شد. کارلو آنچلوتی برای این دیدار دفاع وسط ندارد. میلیتائو و آلابا و رودیگر مصدوم هستند و شوامنی که می‌توانست در این پست بازی کند، محروم است. اگر رودیگر نرسد، مندی در دفاع میانی بازی خواهد کرد. او در دوران زیدان ۲بار در این پست بازی کرده که هر ۲بار رئال گلی نخورده بود. کارواخال هم در دوره آنچلوتی در این پست آزمایش موفقی داشت.
رئال با اینکه کورتوا و مدافعانش را در اختیار نداشته، رکورد دفاعی خوبی را ثبت کرده است، البته اگر بازی‌های رودررو مقابل اتلتیکو را درنظر نگیریم. با کلین‌شیت مقابل ختافه، رئال به رکورد ۱۴گل در ۲۲هفته اول لالیگا رسید. رئال در طول تاریخ فقط ۴بار دیگر آماری مشابه داشته و در این حالت همواره قهرمان شده است؛ سال‌های ۱۹۶۲، ۱۹۶۵ و ۱۹۸۸ در ۲۲بازی اولش ۱۴گل خورده و قهرمان شده بود. رئال فصل ۲۰- ۲۰۱۹ با هدایت زیدان تا هفته۲۲ فقط ۱۳گل خورده بود که در آن فصل نیز قهرمان شد.
برد مقابل ختافه ششمین پیروزی پیاپی رئال در لالیگا بود. در ۲۲هفته این فصل ۱۸برد، ۳تساوی و تنها یک شکست به‌دست آمده. رئال فقط ۲بار دیگر در تاریخ لالیگا عملکرد بهتری در ۲۲هفته اول داشته؛ فصل ۶۱-۱۹۶۰ با ۱۹برد، ۲تساوی و یک شکست، فصل ۱۲- ۲۰۱۱ با ۱۹برد، یک تساوی و ۲شکست. رئال‌مادرید در آن ۲فصل به‌ترتیب ۷۲ و ۷۵ گل زده بود اما این فصل فقط ۴۷گل زده است.
رئال برای نخستین‌بار در تاریخ ۱۲ساله خود روی آستین پیراهنش از تبلیغ استفاده کرد. HP قرار است ۷۰میلیون یورو بپردازد که به این ترتیب فقط اسپانسرهای روی پیراهن ۲۵۰میلیون یورو برای این باشگاه درآمد خواهد آورد؛ آدیداس ۱۱۷میلیون یورو، هواپیمایی امارات ۷۰میلیون یورو و HP حدود ۷۰میلیون یورو.
ممکن است بلینگام به‌دلیل «متجاوز» گفتن به میسن گرینوود در بازی با ختافه برای ۱۰بازی محروم شود. البته بازیکن و باشگاه ختافه شکایتی نکرده‌اند اما فدراسیون یک متخصص لبخوانی به نام جرمی فریمن را استخدام کرده و این فرد گفته ۹۷درصد مطمئن است چنین کلمه‌ای بین ۲بازیکن رد و بدل شده است.
خوسه ماریا سانچس مارتینس داور این دیدار است.
سیمئونه خوب بلد است رئال را ببرد؛ ۱۲برد، ۱۲تساوی و ۱۸شکست. عملکرد او در بازی رودررو مقابل بارسلونا افتضاح است با ۵برد، ۱۱تساوی و ۱۹باخت.
حالا تعداد بردها و باخت‌های سیمئونه مقابل آنچلوتی با هم برابر شده و هر کدام ۹بار دیگری را برده و ۵بار مساوی کرده‌اند.
تعداد بردهای اتلتی مقابل رئال به ۵۹برد در ۲۳۵بازی افزایش یافت، مقابل ۱۱۶شکست.
این دیدار چهارصدمین بازی کارواخال با رئال‌مادرید خواهد بود."
sport,"به گزارش همشهری‌آنلاین، کریستیانو رونالدو از روی سکو و لیونل مسی از روی نیمکت بازی النصر- اینترمایامی را آغاز کردند. مسی از دقیقه۸۳ وارد زمین شد تا در تحقیر و شکست ۶ بر صفر تیمش سهم اندکی داشته باشد؛ این بازی شاید یاد و خاطره باخت ۸ بر ۲ بارسلونا مقابل بایرن‌مونیخ در لیگ قهرمانان ۴سال پیش را برای او زنده کرده باشد. در ۲شکست مایامی در عربستان بازیکنان ملی‌پوش الهلال و النصر حضور نداشتند و رونالدو و نیمار هم مصدوم بودند.
زمانی که مسی به باشگاه آمریکایی پیوست، رونالدو در مصاحبه‌ای گفته بود که لیگ عربستان از لیگ آمریکا بهتر است. همان موقع با مقایسه ستاره‌های ۲لیگ می‌شد این نظر را تأیید کرد اما ۲باخت ۶ بر صفر و ۴ بر ۳ مایامی در عربستان مقابل النصر و الهلال این نظریه را پررنگ‌تر کرد. از تورنمنت ریاض یک بازی دیگر مانده که برای تعیین قهرمان و بین الهلال و النصر برگزار می‌شود. الهلال از باشگاه اینترمایامی و خود مسی درخواست کرده است که ستاره آرژانتینی در ترکیب این تیم حضور داشته باشد تا تقابل مسی- رونالدو شکل بگیرد. البته مسی این درخواست را رد کرده.
تیم خانه سالمندان بارسلونا یعنی اینترمایامی متشکل از مسی، بوسکتس، آلبا و سوارس فصل سختی را در پیش خواهد داشت. از زمانی که سوارس به جمع دوستانش در این تیم پیوسته، آنها در دیدارهای پیش‌فصل ۳شکست داشته‌اند و تنها یک تساوی به‌دست آورده‌اند؛ با ۳گل زده و ۱۱گل خورده. آنها به السالوادور، دالاس، الهلال و النصر باخته‌اند.
اینترمایامی در ۱۲دیدار آخر خود، چه در بازی‌های رسمی و چه دوستانه حتی یک برد هم نداشته و ۴تساوی و ۸شکست متحمل شده است. آخرین برد آنها سپتامبر۲۰۲۳ و در پیروزی ۴ بر صفر مقابل تورنتو اف‌سی به‌دست آمده بود.
به‌قدری به کریستیانو رونالدو در عربستان خوش گذشته که او قصد دارد بخشی از سهام سرمایه‌گذاری باشگاه النصر را بخرد.
اوتاویو در این بازی به سبک رونالدو شادی گل انجام داد و تالیسکا در این بازی هت‌تریک کرد و گفت اگر رونالدو در زمین بود النصر ۱۴گل می‌زد.
با اینکه مسی با دولت عربستان برای تبلیغ این کشور قرارداد دارد، یکی از وزیران حکومت سعودی برای این ستاره کری خواند. ترکی آل‌شیخ، وزیر و رئیس هیأت‌مدیره اداره کل سرگرمی عربستان سعودی که سازنده استادیوم مدرن این کشور به شمار می‌رود و مالکیت باشگاه آلمریا اسپانیا را نیز برعهده دارد، پیش و اواخر مسابقه برای مسی کری خواند. او بعد از گل ششم هم انگشتانش را به نشانه عدد ۶ رو به دوربین نشان داد."
sport,"به گزارش همشهری آنلاین کوین یامگا چهارمین جراحی خود را هم در تهران پشت سر گذاشت. این بازیکن فرانسوی بعد از جراحی سوم به کشورش رفت تا شاید ادامه معالجات را در این کشور انجام دهد اما پزشکان فرانسوی او را عمل نکردند و به یامگا اعلام کردند بهتر است همان پزشکانی که عمل‌های جراحی قبلی را انجام داده‌اند، جراحی‌های بعدی را انجام دهند که یامگا نیز به تهران بازگشت تا دوباره زیرتیغ قرار بگیرد. در بازگشت دوباره یامگا به ایران پدرش هم همراه او بود و بعد از جراحی با پسرش عکس یادگاری گرفت. گفته شده جراحی چهارم یامگا بسیار موفقیت‌آمیز بوده است. اما قرار است دست کم یک جراحی دیگر روی چشم این بازیکن انجام شود.
پزشکان در این برهه تنها در فکر بازگشت صددرصدی بینایی این بازیکن هستند و هیچ کس به بازگشت یامگا به میادین فوتبال فکر نمی‌کند چون سلامت جسمانی در اولویت پزشکان قرار دارد. حتی در این راستا جواد نکونام نیز صحبتی با یامگا داشته و به این بازیکن اعلام کرده اصلاً به فکر بازگشت به زمین فوتبال نباشد و فقط مراحل درمانی را برای بازگشت قطعی بینایی جدی بگیرد. باشگاه استقلال هم در این ایام همه گونه همکاری را با این بازیکن داشته و مدیران استقلال تمام هزینه‌های حضور خانواده یامگا را تقبل کرده‌اند."
sport,"به گزارش همشهری آنلاین، ریتسو دوآن ستاره ژاپن در این باه گفت: در حال حاضر احساس یک شکست خورده‌ را دارم زیرا از جام ملت‌های آسیای قبلی، المپیک، جام جهانی و این جام ملت‌های آسیا تاکنون هیچ دستاوردی با تیم ملی نداشته‌ام.
وی گفت:احساس می‌کردم ایران با قدرت کاملاً بر ما مسلط شده بود. با وجود اینکه قرار بود ما توپ را در اختیار داشته باشیم، حریف سرعت ما را کنترل کرده بود. این یک بازی بود که ما مستحق باخت بودیم. نحوه دریافت گل بد بود و از نظر روحی به من آسیب وارد کرد. مغزم تکان خورد و احساس می کردم نمی توانم بدنم را حرکت دهم. بازی واقعا رقت انگیزی در نیمه دوم بود."
sport,به گزارش همشهری آنلاین، با اعلام رسمی باشگاه استقلال، جلال‌الدین ماشاریپوف با عقد قراردادی، به جمع شاگردان نکونام اضافه شد.
sport,"به گزارش همشهری آنلاین تیم ملی فوتبال ایران امروز(شنبه) باید در غیاب مهدی طارمی، بهترین گلزنش به مصاف تیم ملی فوتبال ژاپن برود. طارمی در دیدار قبلی برابر سوریه دو کارت زرد از داور دریافت کرد و با جریمه از سوی کنفدراسیون فوتبال آسیا مواجه شد.
طارمی علاوه بر محرومیت یک جلسه‌ای مطابق با ماده ۳.۱.۱ بخشنامه شماره ۲۵ جام ملت‌های آسیا، باید ۲ هزار دلار نیز ظرف ۳۰ روز به کنفدراسیون فوتبال آسیا بپردازد و تکرار این بی‌انضباطی با جریمه مالی بیش‌تری همراه خواهد شد.
دیروز در دیدار کره‌جنوبی و استرالیا کیم مین جائه، مدافع نامدار کره که در بایرن مونیخ بازی می‌کند به دلیل دریافت دو کارت زرد، دیدار با اردن در نیمه نهایی را از دست داد تا غایب بزرگ دور بعدی لقب گیرد.
هری سوتار و آیدن اونیل نیز محروم شدند و با توجه به حذف استرالیا، دیدار رسمی بعدی کشورشان را از دست خواهند داد.
پیش از این سالم العجالین و علی علوان دو بازیکن کلیدی اردن نیز در دیدار با تاجیکستان دو اخطاره شدند و دیدار با کره جنوبی در نیمه نهایی را از دست دادند."
sport,"به گزارش همشهری آنلاین، شجاع که سال‌های سال از تیم ملی دور بود، بعد از نیمکت‌نشینی ناباورانه در جام جهانی حالا به مهره کلیدی تیم امیر قلعه‌نویی تبدیل شده و روز گذشته نیز عملکرد درخشانی را در ترکیب تیم‌ملی ارائه کرد.
بعد از پایان بازی و با گذر از هیجان اولیه و خوشحالی جمعی، شجاع به سمت سکوها و با دستان خود علامت قلب را به سمت یکی از تماشاگران گرفت.
جالب اینکه در لحظه نخست مشخص نبود که منظور شجاع به چه کسی بوده اما حالا مشخص شده که همسر او در استادیوم اجوکیشن حضور داشت و بازی شجاع را از نزدیک تماشا و خلیل‌زاده نیز در پایان بازی از حمایت او به شکلی خاص تشکر کرد."
sport,"به گزارش همشهری آنلاین، انتشار ویدیویی از یک تیک تاکر معروف ژاپنی، حسابی خبرساز شده بود. این فرد که با لباس تیم ملی کشورش در بازارهای قطر حضور داشت، به همراه تعدادی از هواداران عرب و به زبان عربی، برای تیم ملی ایران کری خوانده بود.
او در این ویدیو و در شرایطی که با بیش از ۲۰ فرد عرب زبان در حال به کار بردن جمله ""ایرانی توی سرت بزن"" بود، با حرکاتی که انجام می‌داد، دستش را روی سرش می‌گذاشت که پس از پیروزی تیم ملی، مهدی قایدی، علی قلی زاده و سردار آزمون در رختکن تیم ملی، حرکت او را تکرار کرده و اینگونه جواب کری خوانی این فرد ژاپنی را دادند.
حالا این تیک تاکر ژاپنی ویدیوی جدیدی را در صفحه شخصی خود بارگذاری کرده که ضمن تبریک پیروزی تیم ملی، چند کلمه فارسی را نیز به زبان می‌آورد که با استقبال زیادی در فضای مجازی همراه شده است.
این تیک تاکر می‌گوید: مرسی تیم ملی ایران و هواداران کشور ایران. مبارک ایران، دوستت دارم!"
sport,"به گزارش همشهری آنلاین تیم‌های ملی فوتبال ایران و ژاپن امروز شنبه از ساعت ۱۵ در مرحله یک چهارم نهایی جام ملت‌های آسیا فینال زودهنگام این مسابقات را برگزار خواهند کرد.
«واتارو اندو» بازیکن سرشناس تیم ملی فوتبال ژاپن معتقد است این دیدار بازی سختی برای ژاپن خواهد بود. او در خصوص این دیدار گفته است: ایران در رده بندی فیفا یک پله با ما اختلاف دارد که نشان دهنده قدرت بالای این تیم است. ما در آخرین دیداری که برابر این تیم به میدان رفتیم پیروز شدیم اما بازی آسانی نبود و مطمئن هستم این بار هم بازی آسانی در پیش نداریم. اما مطمئنم تا زمانی که به توانایی‌هایمان ایمان داشته باشیم مشکلی نخواهیم داشت. بنا بر این با اعتماد به نفس به سراغ این چالش خواهیم رفت.
وی در ادامه گفت: بازیکن شماره ۲۰ این تیم (سردار آزمون) از جوانی در تیم ملی این کشور حضور دارد و بازیکن خطرناکی است و در آخرین دیداری هم که رو در روی هم قرار گرفتیم در زمین حضور داشت. توانایی فردی و تکنیک بالایی دارد و باید مراقب او باشیم. باید در این دیدار از هماهنگی خوبی در تمام خطوط برخوردار باشیم و فکر می‌کنم این بازی مهمترین دیدار ما جام ملت‌ها است."
sport,"به گزارش همشهری آنلاین، «ماموریت ما تمام نشده و باید در ۲ بازی پیش رو برنده شویم»، این جمله کلیدی مارکس لوپز، سرمربی اسپانیایی تیم ملی قطر بعد از پیروزی مقابل ازبکستان و رقیب شدن با ایران در نیمه نهایی جام ملت های آسیا است.
قطر در ۲۴ بازی مقابل ایران تنها ۳ پیروزی کسب کرده و در ۱۶ بازی به یوزها باخته و ۵ بازی هم میان دو تیم با نتیجه تساوی به پایان رسیده است.
سرمربی مدافع عنوان قهرمانی می گوید که بازی بزرگی مقابل ایران پیش رو دارند ولی «ماموریت آنها هنوز به پایان نرسیده» و می خواهند با قدرت به جلو پیش بروند.
لوپز معتقد است که «ایران تیمی قدرتمند» است و بازیکنان خوبی دارد ولی قطر مدافع عنوان قهرمانی است و «می خواهد این تیم را بار دیگر قهرمان آسیا ببنید»."
sport,"به گزارش همشهری آنلاین، مرحله یک چهارم نهایی جام ملت‌های آسیا امروز با برگزاری یک دیدار مهم و حساس پیگیری خواهد شد.
تیم ملی فوتبال کشورمان در این مرحله، به مصاف ژاپن خواهد رفت. دیداری که در واقع تکرار مسابقه مرحله یک چهارم نهایی این تورنمنت در دوره قبلی (۲۰۱۹) است.
علیرضا بیرانوند، شجاع خلیل‌زاده، میلاد محمدی، سعید عزت‌اللهی، علیرضا جهانبخش، امید ابراهیمی، حسین کنعانی‌زادگان، سامان قدوس، سردار آزمون، محمد محبی و رامین رضاییان ترکیب اصل تیم امیر قلعه نویی را در این دیدار تشکیل می‌دهند.
دیدار ایران و ژاپن از ساعت ۱۵:۰۰ به وقت ایران آغاز می‌شود."
sport,به گزارش همشهری آنلاین گل دقیقه ۵۵ محمد محبی برای ایران باعث شد که طلسم باز نشدن دروازه ژاپن مقابل تیم‌ملی در ادوار جام ملت‌های آسیا شکسته شود.
sport,"به گزارش همشهری‌آنلاین، برد ۲ بر صفر در زمین ختافه ۲تلفات روی دست رئال‌مادرید گذاشت. در آستانه دربی حساس فردا در مادرید مقابل اتلتیکو، آنچلوتی ۵بازیکن را که می‌توانند در دفاع میانی بازی کنند، در اختیار ندارد. آلابا چند وقت پیش مصدوم شد و فصل را از دست داد، میلیتائو اول فصل آسیب دید و تا اواخر این ‌ماه قادر به بازی نخواهد بود، آلوارو کاریو که از کاستیا برای روز مبادا فرا خوانده شده بود، مصدوم است، رودیگر در بازی با ختافه و اواخر نیمه‌اول به‌دلیل درد و مصدومیت تعویض شد و شوامنی هم که به‌جای او از پست هافبک دفاعی به دفاع وسط رفته بود، کارت گرفت و بازی با اتلتیکو را از دست داد. شوامنی بعد از بازی به‌دلیل اعتراض به داور کارت زرد گرفت و ۵کارته شد. حالا تنها یک گزینه تخصصی در این پست به نام ناچو وجود دارد که از کیفیت همیشه متوسط خود فاصله گرفته و مدتی است به بازیکن ضعیفی تبدیل شده.
کارواخال و مندی سابقه بازی در این پست را دارند که به‌نظر می‌رسد راه‌حل کارلتو استفاده از زوج مندی- ناچو برای دفاع وسط باشد؛ خدا به رئالی‌ها رحم کند! اگر مندی و کاماوینگا هم مقابل اتلتیکو کارت زرد بگیرند، بازی با خیرونای مدعی را از دست خواهند داد. رئالی‌ها کارت‌های زیادی می‌گیرند، درحالی‌که در مواردی یک‌پنجم بازیکنان حریف خطا می‌کنند. در همین بازی با خیرونا ۲کارت زرد به رئالی‌ها با ۵خطا داده شد، درحالی‌که خشن‌ترین تیم این فصل؛ ختافه از ۱۸خطای گرفته و چند خطای نادیده گرفته‌شده، تنها یک‌بار کارت زرد دریافت کرد. خود آنچلوتی هم در اعتراض به نادیده گرفته شدن ۳صحنه پنالتی مشکوک برای تیمش اخطار گرفت.
زننده هر ۲گل رئال در این بازی یعنی خوسلو در این فصل ۱۲گل زده و ۴پاس گل داده است. او در ۵بازی آخر ۶گل برای رئال به ثمر رسانده درحالی‌که در بیشتر مسابقات بازیکن ذخیره بوده.
خوسلو در این فصل به طور میانگین هر ۱۱۸دقیقه یک گل به ثمر رسانده که بهترین نرخ گلزنی بازیکنان رئال است؛ بلینگام هر ۱۳۳دقیقه، وینیسیوس هر ۱۴۴دقیقه، براهیم هر ۱۶۶دقیقه و رودریگو هر ۱۹۸دقیقه یک گل. خوسلو و رودریگو در این فصل هر کدام ۱۲ گل زده‌اند و فقط از بلینگام ۱۸گله پایین‌تر هستند.
ممکن است بلینگام هم محروم شود. او در یک صحنه به میسن گرینوود، بازیکن قرضی منچستریونایتد در ختافه گفت: «متجاوز!» گرینوود پرونده‌ای در زمینه آزار جنسی و خشونت علیه نامزد خودش داشت و به همین دلیل باشگاه انگلیسی او را از فهرست تیم کنار گذاشته بود. البته بعدا این بازیکن انگلیسی تبرئه شد. مدیران ختافه با توجه به رابطه خوبشان با مدیران رئال قصد شکایت از بلینگام را ندارند اما از توهین او دلخور شده‌اند.
وینیسیوس در زمان ورود اتوبوس تیم به ورزشگاه کولیسئوم برای یک‌بار دیگر با توهین‌های نژادپرستانه روبه‌رو شد. این هشتمین ورزشگاهی بود که در آن به وینی توهین می‌شد.
گل اول رئال‌مادرید مقابل ختافه پس از ۲۲پاس متوالی به ثبت رسید.
گل اول رئال یازدهمین گل این فصل این تیم با ضربه سر بود. خوسلو و بلینگام هر کدام ۳گل با سر زده‌اند و فقط مایورال از ختافه با ۴گل از آنها عملکرد بهتری در این زمینه داشته. ختافه ۱۲گل با سر وارد دروازه حریفان کرده است."
sport,"به گزارش همشهری‌آنلاین، اول که خبر را شنیدیم، فکر کردیم مطلب طنز است یا کسی دارد با ما شوخی می‌کند اما بعد دیدیم نه، ماجرا حقیقت دارد و مسئولان فدراسیون فوتبال ایران واقعا از کنفدراسیون فوتبال آسیا خواسته‌اند بازی با ژاپن را به تعویق بیندازند.
چرا؟ چون تیم ملی وقت کافی برای استراحت نداشته است! حالا بگذریم از اینکه ژاپن هم بازی یک‌هشتم نهایی‌اش مقابل بحرین را درست همان روز مسابقه ایران و سوریه برگزار کرد اما نفس چنین درخواستی آنقدر ناشیانه و عجیب بود که بهت و حیرت همه مخاطبان را به‌دنبال آورد. بدیهی است که زمان برگزاری تمامی بازی‌ها تا فینال مشخص شده و تیم‌ها فقط در این ظرف جا می‌گیرند. احتمالا دوستان تصور می‌کنند لیگ داخلی خودمان است که هر وقت خواستند روز و ساعت مسابقات را عوض کنند!"
sport,"به گزارش همشهری‌آنلاین، پنجره نقل‌وانتقالات زمستانی تقریبا در سکوت بسته شد و انتقال مهمی صورت نگرفت. بارسلونا روکه را که از تابستان خریده بود، به‌دلیل مصدومیت شدید گاوی زودتر از موعد از برزیل فراخواند. این برزیلی زننده تک‌گل پیروزی‌بخش بارسا مقابل اوساسونا بود. رئال‌مادرید با اینکه فقط ۲۰بازیکن را در اختیار دارد و تعداد زیادی مصدوم روی دستش مانده است و قحطی مدافع وسط را تجربه می‌کند، هیچ خریدی انجام نداد و حتی قرضی هم بازیکن نگرفت. اصولا رئالی‌ها در زمستان خرید نمی‌کنند. آخرین خرید رئال‌مادرید در بازار نقل‌وانتقالات زمستانی، براهیم دیاز در سال‌۲۰۱۹ از منچسترسیتی بود.
تنها خبر خوش نقل‌وانتقالاتی برای رئالی‌ها این بود که آنها به خرید هالند و امباپه امیدوارتر شده‌اند. هالند و پدرش پس از شکست در جایزه توپ طلا و دبست فیفا از لیونل مسی که تقریبا هیچ کاری در سال۲۰۲۳ نکرده و به‌خاطر جام‌جهانی۲۰۲۲ هر دو جایزه را برده بود، به این نتیجه رسیده‌اند که در منچسترسیتی به اندازه کافی حمایت نمی‌شوند و بازیکن برای موفقیت باید به مادرید برود. امباپه هم تا ۱۰روز دیگر اعلام می‌کند که می‌خواهد در پاریس بماند یا برود. در مادرید همه امیدوارند که سرانجام این انتقال صورت بگیرد و امباپه بازیکن آنها شود. رئال‌مادرید ۶۰میلیون یورو پاداش خرید به امباپه خواهد داد. ۶۰درصد از حق تصویر هم به امباپه و ۴۰‌درصد به رئال‌مادرید تعلق خواهد گرفت. حتی باشگاه‌های انگلیسی که پولدارتر از دیگران هستند و حق پخش بیشتری می‌گیرند، خرید مهمی نداشتند. انگلیسی‌ها که زمستان گذشته ۸۳۵میلیون پوند بازیکن خریده بودند، در این ژانویه فقط ۹۶میلیون هزینه کردند. تا روز آخر اما بازیکنانی بین تیم‌ها جابه‌جا شدند.
آرماندو برویا، مهاجم آلبانیایی ۲۲ساله چلسی با قراردادی قرضی تا پایان فصل به فولام پیوست. مبلغ انتقال این بازیکن ۷۵۰هزار پوند است که اگر او در نیمی از مسابقات فولام بازی کند، این مبلغ به صفر خواهد رسید. برویا در این فصل ۱۹بازی برای چلسی انجام داد و موفق به ثبت ۲گل و ۲پاس‌گل شد.
گابریل پائولیستا، مدافع وسط برزیلی والنسیا پس از اتمام قراردادش با خفاش‌ها به اتلتیکومادرید رفت. روزهای گذشته جاغلار سویونچو به‌صورت قرضی اتلتیکو را به مقصد فنرباغچه ترک کرد و پائولیستا، جایگزین مدافع ترکیه‌ای خواهد شد.
کارلوس آلکاراس، هافبک ۲۱ساله آرژانتینی با قراردادی قرضی به ارزش ۳,۷میلیون یورو و بند خرید غیراجباری ۴۹,۵میلیون یورویی به یوونتوس ملحق شد. آلکاراس در ساوتهمپتون ۴۷بازی انجام داد و ۸گل و ۵پاس‌گل را برای تیمش به ثبت رساند.
جیووانی رینا پس از آنکه قرارداد خود را تا سال۲۰۲۶ با دورتموند تمدید کرد، با قراردادی قرضی بدون بند خرید تا انتهای فصل به ناتینگهام‌فارست پیوست. کلودیو رینا، پدر جیووانی نیز در دوران فوتبالش ۶فصل در لیگ برتر با پیراهن ۲تیم ساندرلند و منچسترسیتی به میدان رفته بود. علاوه بر او، رودریگو ریبیرو مهاجم اسپورتینگ لیسبون با قراردادی قرضی که دارای بند خرید اجباری به ارزش کلی ۱۰میلیون پوند است، به ناتینگهام فارست پیوست.
محمود داهود، با قراردادی قرضی و بند خرید۱۰میلیون یورویی از برایتون به اشتوتگارت منتقل شد.
برایان ساراگوسا، وینگر ۲۲ساله اسپانیایی با قراردادی قرضی به‌مدت ۶ماه از گرانادا به بایرن‌مونیخ پیوست. قرارداد دائمی او در ژوئن۲۰۲۴ به‌مدت ۵سال آغاز می‌شود. ساراگوسا بعد از خاوی مارتینس، تیاگو آلکانترا، ژابی آلونسو، په‌په رینا، خوان برانت، آلوارو اودریوسولا و مارک روکا هشتمین بازیکن اسپانیایی تاریخ بایرن است.
لوکاس برگوال هافبک ۱۷ساله و سوئدی یورگادنز با عقد قراردادی به ارزش بیش از ۱۰میلیون یورو به‌علاوه پاداش به تاتنهام پیوست. این بازیکن تاتنهام را به بارسلونا ترجیح داد."
sport,"به گزارش همشهری‌آنلاین، بدون تردید تا اینجا جنجالی‌ترین تصمیم داوری جام‌ملت‌های آسیا، اخراج ایمن حسین، مهاجم تیم ملی عراق بعد از شادی گلش مقابل اردن بود. عراق با آن گل کام‌بکش را تکمیل کرد و از حریف جلو افتاد اما اخراج حسین، ورق را برگرداند و اردن در همان زمان قانونی بازی با شکست رقیب موفق به صعود شد. حتما می‌دانید که آن اخراج، چه واکنش‌های فراوانی را به‌دنبال آورده و چطور عراقی‌ها را خشمگین کرده؛ به قدری که کلی نامه و ایمیل زدند و کامنت و پست و استوری گذاشتند و وقتی دلشان خنک نشد، با پهن‌کردن عکس داور ایرانی روی آن راه رفتند! با همه اینها اما بسیاری از کارشناسان داوری از همان اول تصمیمات فغانی را تأیید کردند و در نهایت کنفدراسیون فوتبال آسیا هم با صدور بیانیه‌ای، روی اخراج ایمن حسین صحه گذاشت.
همه اینها در حالی است که برخی مدافعان ایرانی فغانی، ارزش کار او را تا حد «انتقام» تقلیل دادند و مدعی شدند فغانی با این کارش خواسته اخراج مهرداد پولادی در بازی جام‌ملت‌های آسیا۲۰۱۵ مقابل عراق را تلافی کند! این در حالی است که فغانی یک داور طراز اول بین‌المللی به شمار می‌رود که در این مورد هم صرفا «شجاعت» اجرای قوانین را داشته است. دستش هم درد نکند!"
sport,"همشهری آنلاین: جام ملت‌های آسیا ۲۰۲۳ امروز برای تیم ملی ایران ادامه پیدا می‌کند و سفیدپوشان در یک بازی بسیار حساس و سخت به مصاف تیم ملی ژاپن خواهند رفت. تیم ملی فوتبال ایران که با ۳ برد متوالی از گروه خودش صعود کرده بود در مرحله یک‌هشتم نهایی مقابل سوریه حسابی به دردسر افتاد و کارش با این تیم به وقت‌های اضافی کشیده شد. بازی ۱۲۰ دقیقه‌ای ایران مقابل سوریه باعث شد تیم قلعه‌نویی خسته‌تر از حریفش ژاپن به بازی امروز برسد و البته اخراج مهدی طارمی در آن مسابقه هم مزید بر علت شد تا تیم ملی ایران را برای بازی امروز با مشکلات زیادی مواجه کند. حالا ایرانی‌ها باید بدون مهاجم اول خودشان مقابل یکی از بخت‌های اصلی قهرمانی در این رقابت‌ها به میدان بروند. اتفاقی که ۴ سال قبل هم برای ایران رخ داد و تیم کی‌روش بدون طارمی مقابل ژاپن ایستاد و حذف شد. در مقابل البته ژاپنی‌ها هم یکی از مهره‌های اصلی خود را برای این بازی از دست داده‌اند. جونیا ایتو به‌خاطر مسائل حاشیه‌ای و اتهاماتی که به او منتسب شده از اردوی تیم ملی اخراج شده و ژاپن را در ادامه راه همراهی نخواهد کرد. روز گذشته موریاسو سرمربی تیم ملی ژاین در کنفرانس مطبوعاتی‌اش متذکر شد که بهتر بود این بازیکن تا پایان مسابقات در خدمت تیم ملی باقی می‌ماند اما با این حال به تصمیم اتخاذشده احترام خواهد گذاشت و به فکر جانشین مناسب برای ایتو خواهد بود.
شرایط متفاوت دو تیم
بر خلاف ایران که بدون شکست به مرحله یک‌چهارم نهایی رسیده است، ژاپنی‌ها یک باخت را در مرحله مقدماتی مقابل عراق پذیرفتند و حالا عراق از جام بیرون رفته و ژاپن برای صعود به نیمه‌نهایی بازی می‌کند. همان شکست ۲ بر یک مقابل عراق بود که ژاپنی‌ها را به عنوان تیم دوم به مرحله حذفی فرستاد تا در این مرحله با ایران روبه‌رو شوند. اگر ژاپنی‌ها در مرحله گروهی لغزش داشتند در عوض در مرحله حذفی با قدرت بر حریف خود پیروز شدند و مشکلات ایرانی‌ها را در این مرحله نداشتند. چشم‌بادامی‌ها در این مرحله بحرین را با نتیجه ۳ بر یک شکست دادند تا بعد از برد ۴ بر صفر استرالیا، قاطع‌ترین پیروزی مرحله یک‌هشتم نهایی سهم آنها باشد. ژاپن در حالی تا مرحله یک‌چهارم پیش آمده که در هیچ‌یک از ۴ بازی قبلی‌اش ترکیب کامل خود را به زمین نفرستاده و احتمالا در بازی با ایران شاهد کامل‌ترین ترکیبی خواهیم بود که موریاسو به مصاف حریفان فرستاده است. در عوض ترکیب ایران بدون مهدی طارمی و صادق محرمی و البته با بازگشت حسین کنعانی‌زادگان بسته خواهد شد که در بازی قبلی دواخطاره بود و نتوانست مقابل سوریه بازی کند.
بهترین فرصت انتقام
ایران در تاریخ جام ملت‌های آسیا تا کنون ۴ بار با ژاپن روبه‌رو شده است. سال ۱۹۸۸ در قطر شاگردان مرحوم پرویز دهداری با ژاپن به تساوی بدون گل رسیدند. سال ۱۹۹۲ ژاپن میزبان بود و در آخرین بازی مرحله گروهی ایران را یک بر صفر برد تا شاگردان پروین حذف شوند و تیم میزبان به‌سوی قهرمانی برود. سال ۲۰۰۴ در مرحله گروهی و در حالی که صعود هر دو تیم قطعی به نظر می‌رسید، یک تساوی بدون گل دیگر رقم خورد و بالاخره سال ۲۰۱۹ تیم کی‌روش در آن بازی معروف نیمه‌نهایی با ۳ گل مقابل حریف شکست خورد. یعنی ایران طی ۴ تقابل با ژاپن در جام ملت‌ها نه‌تنها هرگز پیروز نشده که حتی گل هم نزده است. البته آمار کلی ایران در تقابل‌های دو تیم تا این حد فاجعه‌بار نیست. در ۱۸ تقابل قبلی دو تیم ۶ پیروزی، ۶ مساوی و ۶ باخت برای هر یک از دو تیم رقم خورده است. آخرین پیروزی ایرانی‌ها سال ۲۰۰۵ در بازی‌های مقدماتی جام‌جهانی و در ورزشگاه آزادی به دست آمد که تیم برانکو ایوانکوویچ با ۲ گل وحید هاشمیان ۲ بر یک پیروز شد. بعد از آن بازی، دو برد برای ژاپن و یک مساوی در بازی دوستانه حاصل رویارویی دو تیم بوده است. آخرین مصاف دو تیم همچنان همان بازی ۴ سال قبل است که با باخت ۳ بر صفر ایران تمام شد. امروز در دوحه سفیدپوشان تمامی تلاش خودشان را به کار خواهند بست تا هم انتقام آن شکست را بگیرند و هم راه صعود به مرحله نیمه‌نهایی را برای خودشان باز کنند.
برنده در فینال؟
از بین تیم‌های ایران و ژاپن، هر کدام امروز راه صعود به نیمه‌نهایی را برای خود باز کنند احتمالا در آن مرحله کار آسان‌تری خواهند داشت. برنده این بازی در نیمه‌نهایی با برنده دیدار قطر و ازبکستان روبه‌رو می‌شود. ایران طی ماه‌های اخیر هر دوی این تیم‌ها را با امیر قلعه‌نویی شکست داده است. با توجه به افت قطر نسبت به دوره قبل، ژاپن هم در صورت رویارویی احتمالی با این تیم فرصت خوبی برای انتقام شکست در فینال دوره قبلی خواهد داشت."
sport,"به گزارش همشهری آنلاین، ۳ بازیکن ۱۱ بازیکن برتر هفته آسیا متعلق به ایران بود یعنی تقریبا ۳۰ درصد و بیشترین سهم تیم منتخب در اختیار شاگردان قلعه نویی قرار گرفت.
تیم منتخب بهترین های هفته جام ملت های آسیا به شرح زیر است:
دروازه بان: مشعل برشم(قطر)
مدافعان: سئول یانگ وو(کره)، مندس(قطر) و عبدالله نصیب(اردن)
هافبک ها: هامارابکوف(ازبکستان)، محمد محبی(ایران)، موریتا(ژاپن) و علیرضا جهانبخش(ایران)
مهاجمان: سردار آزمون(ایران)، سون هیونگ مین(کره) و گودوین(استرالیا)"
sport,"به گزارش همشهری آنلاین مهاجم تیم ملی ژاپن پس از شکست مقابل ایران صحبت های جالبی را مطرح کرد. ریتسو دوآن، مهاجم تیم ملی ژاپن پس از شکست دو بر یک مقابل تیم ملی فوتبال کشورمان و حذف از جام ملت های آسیا اظهار کرد:
گل ایران مغزم را تکان داد. دوان که در فرایبورگ آلمان بازی می‌کند، ادامه داد: ایران کاملا با قدرت خود زمین را کنترل کرد و ما مستحق باخت بودیم. نمایش مفتضحانه‌ای در نیمه دوم داشتیم."
sport,"به گزارش همشهری آنلاین نیلوفر اردلان ستاره سابق فوتسال و فوتبال زنان ایران با انتشار تصویری از تیم ملی فوتبال بانوان ایران با در ابتدا با تیتر درشت به همراه سه قلب به رنگ پرچم ایران در صفحه شخصی اینستاگرامش نوشت: «خیلی مبارکه برد تیم ملی، واقعا خیلی چسبید، به امید قهرمانی» و سپس در یک متن زیر این تیتر نوشت: «خیلی دوست داشتم لابلای عکس چهره‌هایی که مسافر قطر شدند، عکس پیشکسوتان فوتبال زنان رو هم میدیدم.
خیلی گشتمااا ولی فکر کنم اینجا هم دوستان وزارت‌خونه و فدراسیون فوتبال یادشون رفته، کاشکی بین همه مدیران و پیشکسوتانی که با هماهنگی فدراسیون به قطر سفر کردن، چهره‌های فوتبال و فوتسال زنان هم می‌بردین. وقتی ماجرا غمناک‌تر میشه که شما می‌بینی از بقیه رشته‌ها، چهره‌ها رو بردن اما خبری از توجه به زنان فوتبالیست و فوتسالیست نیست! این روزها هم می‌گذره اما اونچه بیشتر و بیشتر ثابت میشه، مظلومیت فوتبال و فوتسال زنان تو ایرانه. شب این برد مهم نخواستم کام کسی رو تلخ کنم اما خواستم بگم این جماعت، می‌بینن و چیزی نمیگن. کاشکی به نجابتشون احترام بگذارید! زنده باد ایران."
sport,"در جریان برد تاریخی و دلچسب ایران مقابل ژاپن در یک‌چهارم نهایی جام ملتهای آسیا سردار آزمون نقش مهمی داشت. ستاره ایرانی را حتی می‌توان بهترین بازیکن ایران و بهترین بازیکن میدان دانست.
سردار در نیمه دوم مسابقه هم یک گل تماشایی وارد دروازه ژاپن کرد که گل او با آفسایدی میلی‌متری مردود شد و هم پاس گل اول ایران که توسط محبی به ثمر رسید را به زیباترین شکل ممکن به او داد.
کاربران ژاپنی در جریان مسابقه و بعد از آن در شبکه‌های اجتماعی مشغول ستایش از سردار آزمون هستند. بخشی از این کاربران مدعی هستند آزمون بارها خط دفاعی تیم ملی کشورشان را به هم ریخت و نشان داد دفاع ژاپن حتی با داشتن ستاره‌های بزرگی مثل تومیاسوی آرسنالی ضعف دارد.
اما بخش دیگری از کاربران ژاپنی مشغول ستایش از تیپ و چهره سردار هستند و او را حتی با هنرپیشه‌های هالیوودی مقایسه می‌کنند. یکی از این کاربران نوشت:"" آزمون چقدر خوش تیپ است، فوتبالیستی به خوش‌تیپی او ندیده‌ام"". کاربر دیگری نوشت:"" آزمون خوش‌تیپ‌ترین بازیکن آسیا است. او را می‌شود با هنرپیشه‌های هالیوودی مقایسه کرد"". یک کاربر دیگر مقایسه‌ای عجیب داشت و نوشت:"" سردار آزمون من را یاد هری مگوایر می‌اندازد، فقط از نظر چهره""."
sport,"، امیر قلعه‌نویی پس از موقعیت خطرناکی که از کناره دروازه ژاپن با فاصله کم به بیرون رفت واکنش جالبی داشت و اوج حسرت را به نمایش گذاشت.
پاس قوس‌دار رامین رضاییان در محوطه شش قدم به محمد محبی رسید و ضربه سر این بازیکن با فاصله اندک و به شکلی فوق‌العاده خطرناک از کنار دروازه ژاپن به بیرون رفت تا ملی‌پوشان ایران و البته امیر قلعه‌نویی با حسرت و واکنش‌های خاصی افسوس از دست رفتن این موقعیت را بخورد.
ایران در این مسابقه نیمه اول را بازنده از میدان خارج شد اما در نیمه دوم عملکرد خیلی بهتری نسبت به ژاپن داشت و موقعیت‌های زیادی روی دروازه ژاپن خلق کردند و گل نشدن این موقعیت‌ها استرس کادرفنی تیم ملی را بیشتر کرده است.
امیر قلعه‌نویی بعد از به بیرون رفتن ضربه سر محبی در ابتدا دست‌هایش را روی سرش قرار داد و بعد از آن از شدت هیجان و حسرتی که داشت دستش را روی زانوهایش گذاشت و برای لحظاتی در همان حالت باقی ماند.
فشار و استرس این مسابقه به قدری بالاست که نیمکت‌ نشینان ایران آرام و قرار ندارند و امیر قلعه‌نویی که در این جام واکنش‌های زیادی کنار خط نداشته با جنب و جوش خاصی بازی را دنبال می‌کند."
sport,"به گزارش همشهری آنلاین فیلم سینمایی «پرویز خان» که نگاهی به زندگی مرحوم پرویز دهداری سرمربی اسبق تیم ملی فوتبال ایران داشته در جشنواره فیلم فجر و در بخش سودای سیمرغ حضور دارد و با سایر فیلم ها به رقابت می پردازد.
در این فیلم یک بازیگر هم نقش احمدرضا عابدزاده را بازی کرده که شباهت جالبی هم به او دارد. مرحوم دهداری در زمان مربیگری خود عابدزاده را از لیگ دسته چهارم فوتبال ایران کشف کرد و به تیم ملی فراخواند!"
sport,"به گزارش همشهری آنلاین، ایران و ژاپن در شرایطی تا ساعاتی دیگر در مرحله یک چهارم نهایی جام ملت‌های آسیا به مصاف یکدیگر می‌روند که از روز گذشته آب و هوای کشور قطر کمی خنک‌تر شده است.
هوای امروز شهر دوحه نیز بسیار مطبوع است و تصاویری که از ورزشگاه آسمان دوحه منتشر شده، هوای ابری و مطبوع قبل از بازی ایران و ژاپن را نشان می‌دهد.
تصویری که از ورزشگاه اجوکیشن سیتی محل برگزاری بازی ایران و ژاپن در فضای مجازی انتشار یافته، آسمان ابری این ورزشگاه را قبل از مسابقه حساس جام ملت‌ها نشان می‌دهد. هوایی که می‌تواند به کیفیت بازی کمک زیادی انجام بدهد."
sport,"به گزارش همشهری آنلاین ایران در شرایطی برای نخستین بار در تاریخ جام ملت‌ها موفق به گلزنی و برتری مقابل سامورایی‌ها شد که امیر قلعه‌نویی نقش بسیار ویژه‌ای در ثبت این برد داشت.
ویدئوی مربوط به هیجان نیمکت تیم ملی و سجده شکر امیر قلعه نویی را ببینید."
sport,"به گزارش همشهری‌آنلاین، ۲تیم سرخپوش بالای جدول امشب برای آبی کمرنگ بازی می‌کنند. نتیجه مساوی بازی آرسنال- لیورپول به سود منچسترسیتی است و حتی برد آرسنال هم می‌تواند گواردیولا را به صدر جدول ببرد. تنها چیزی که سیتی از این دیدار نمی‌خواهد برد لیورپول است. ۴هفته پیش که در دور سوم جام‌حذفی ۲تیم به مصاف هم رفتند، مردان یورگن کلوپ با نتیجه ۲بر صفر پیروز شدند اما نظر بسیاری از کسانی که بازی را دیدند، این بود که آرسنال با داشتن موقعیت‌های بهتر، به‌خصوص در نیمه‌اول، تا حدودی بدشانس بود که بازی را باخت. شاید بهتر باشد توپچی‌ها برای جبران آن نتیجه و بیشتر برای عقب نیفتادن از کورس قهرمانی، به بازی هوایی روی بیاورند؛ جایی که در آن تبحر دارند. در این فصل آرسنالی‌ها ۱۱بار با سر موفق به گلزنی شده‌اند که ۲گل از نزدیک‌ترین تعقیب‌کنندگان یعنی ناتینگهام و لوتون (۹) بیشتر است. گابریل ماگالاییش (۳گل ازجمله یک گل به لیورپول)، ژسوس(۲)، تروسار، ساکا، سالیبا، بن وایت، هاورتز و دکلان رایس زننده این گل‌ها بودند. این گل‌ها از ۱۸موقعیت مسلم گلزنی روی ضربات سر به‌دست آمده؛ یعنی ۶۱.۱درصد موفقیت. ۴تا از این گل‌ها از روی ارسال‌های کرنر زده شده است. آرتتا از بازیکنانش می‌خواهد کرنر را روی دروازه سانتر کنند و به همین دلیل ۱۴۴تا از ۱۴۵کرنر آنها سانتر بوده و فقط یکی با پاس کوتاه انجام شده است.
البته لیورپولی‌ها با اینکه زیاد علاقه‌ای به گلزنی با سر ندارند، در دوئل‌های هوایی از آرسنال بهتر عمل می‌کنند و وقتی روی دروازه حریف هستند، به سرزن‌های بهتری تبدیل می‌شوند. آنها ۵۷.۲درصد از نبردهای هوایی را می‌برند، در برابر ۴۸.۸درصد پیروزی توپچی‌ها در اینگونه نبردها. این را هم درنظر بگیرید که از ۱۳۴کرنر لیورپول در این فصل فقط ۴۸تا اینسویینگر بوده، یعنی به سمت دروازه سانتر شده و نه به بیرون و نقطه پنالتی یا پاس کوتاه. آنها از این ضربات ۴بار به گل رسیده‌اند که هیچ‌کدام با ضربه سر نبوده. در برد ۴ بر یک مقابل چلسی برای دومین‌بار در ۲۲بازی این فصل لیورپول به گل رسید. گل قبلی را صلاح در بازی با برنتفورد در نوامبر به ثمر رسانده بود.
از ۵۳ضربه سری که قرمزها روانه دروازه حریفان کرده‌اند، فقط ۲توپ وارد دروازه شده که این بدترین نرخ ممکن بین همه تیم‌ها حتی کریستال پالاس و برنلی و شفیلد است که یک گل با سر زده‌اند. با همه اینها لیورپول در این فصل پس از آرسنال (۳) کمترین تعداد گل را با ضربه سر از حریفان دریافت کرده (۴) است.
دیوگو ژوتا در ۵بازی قبلی خود در امارات برای لیورپول در تمامی رقابت‌ها ۵گل به ثمر رسانده و ۲پاس گل داده است؛ میانگین هر ۴۱دقیقه یک تأثیر مستقیم روی گل. از زمانی که ژوتا در سال۲۰۲۰ به این باشگاه پیوسته، محمد صلاح تنها بازیکن لیگ برتری است که در یک زمین خارج از خانه روی گل‌های بیشتری تأثیر دارد (۷گل در اولدترافورد).
آرسنال عادت کرده در مسابقات لیگ مقابل لیورپول خوب شروع کند. آنها در ۱۰دقیقه ابتدایی ۳دیدار اخیر خود در لیگ با قرمزها گل زده‌اند، اگرچه فقط در یکی از آن بازی‌ها پیروز شده‌اند (۲تساوی). آنها آخرین بار در ۴بازی متوالی لیگ مقابل لیورپول بین آگوست۱۹۶۷ و نوامبر۱۹۷۰ نخستین گل را به ثمر رسانده بودند.
گابریل مارتینلی در ۲مورد از ۳دیدار اخیر تیمش در لیگ مسئول گل اول بوده. او از زمان ورود به آرسنال در سال۲۰۱۹، در بازی لیورپول (۴گل و ۲پاس گل) بیش از هر تیم دیگری، روی گل‌های تیمش مؤثر بوده.
داروین نونیس در بازی با چلسی ۴بار به دیرک دروازه حریف کوبید؛ ازجمله یک ضربه پنالتی. این یک رکورد در تاریخ لیگ از زمان ثبت آمارها از سال۲۰۰۳ است. داروین در این فصل ۹بار ضربه‌های خود را به دیرک دروازه زده است.
آرنولد احتمالا به این بازی می‌رسد. او در بازی اخیر در لیگ ۶پاس گل مقابل آرسنال به ثبت رسانده که تنها یک‌پاس از استیون جرارد کمتر است. جانشین آرنولد در چند بازی اخیر جوانی ۲۰ساله به نام بردلی است که مقابل چلسی یک گل و ۲پاس گل ثبت کرد. در تاریخ لیگ برتر، فقط ۲مدافع زیر ۲۱سال به‌طور مستقیم در ۳+گل در یک بازی نقش داشته‌اند: ترنت الکساندر-آرنولد، فوریه۲۰۱۹ (مقابل واتفورد) و کانر بردلی، ژانویه ۲۰۲۴(مقابل چلسی).
آرسنال از ۳بازی اخیر خود مقابل لیورپول ۵امتیاز گرفته است (یک برد و ۲تساوی)؛ به اندازه ۱۲بازی قبلی خود (یک برد، ۲تساوی و ۹باخت).
توپچی‌ها برای نخستین بار از زمانی که تیم آرسن ونگر بین دسامبر ۲۰۱۴تا ژانویه ۲۰۱۶مقابل لیورپول شکست نخورده بودند، (یک پیروزی و ۳تساوی) به‌دنبال شکست‌ناپذیری در ۴بازی متوالی لیگ مقابل قرمزها هستند.
لیورپول در ۱۶بازی متوالی لیگ مقابل آرسنال موفق به گلزنی شده که آخرین بار در آگوست۲۰۱۵ توپچی‌ها در یک بازی بدون گل خورده از میدان خارج شدند. در مجموع آنها ۱۰۸گل در لیگ برتر مقابل توپچی‌ها به ثمر رسانده‌اند و تنها تیمی هستند که بیش از ۱۰۰ گل مقابل این تیم داشته‌اند.
آرسنال در ۶بازی از ۷بازی اخیر خود در لیگ در امارات پیروز شده است و فقط ۲۸دسامبر ۲بر صفر مقابل وستهم شکست خورده‌ است. فقط لیورپول (۲۹) و استون‌ویلا (۲۸) در فصل جاری لیگ برتر بیش از آرسنال (۲۶) موفق به کسب امتیاز در خانه شده‌اند.
لیورپول ۴بازی از ۵بازی آخرش در امارات را برده است و ۱۱گل به ثمر رسانده و فقط ۳گل خورده؛ یک پیروزی بیشتر از ۲۶دیدار قبلی (۳). در واقع لیورپول از ۱۷بازی اول خود در ورزشگاه امارات از سال ۲۰۰۶ تا ۲۰۲۰ فقط ۲برد کسب کرده بود (۸تساوی و ۷شکست)، از آن زمان تاکنون در ۴بازی از ۵بازی آخر خارج از خانه خود مقابل آرسنال در همه رقابت‌ها پیروز شده و تنها یک‌بار باخته.
این دویستمین دیدار لیگ بین ۲غول فوتبال انگلستان است و پنجمین مسابقه‌ای خواهد بود که ۲۰۰بار در تاریخ لیگ انگلیس برگزار ‌شده. لیورپول در حال‌حاضر ۷۹پیروزی در مقابل ۶۶پیروزی و ۵۴تساوی آرسنال به‌خود اختصاص داده است. کلوپ هفته پیش برای دویستمین بار در لیگ برتر روی نیمکت لیورپول نشسته بود."
sport,"به گزارش همشهری آنلاین، در شرایطی که تیم‌های ملی موی‌تای ایران با ۱۲ مبارز در بخش آقایان و شش مبارز در بخش بانوان به مسابقات جهانی موی‌تای در تایلند موسوم به ۲۰۲۴ Amazing MuayThai World Festival Thailand اعزام شده بودند، با تصمیم ستاد برگزاری مسابقات شورای جهانی بوکس موی‌تای (WBC MuayThai) از این رقابت‌ها کنار گذاشته شدند.
این تصمیم در حالی اتخاذ شد که کسب مدال توسط ۱۴ موی‌تای کار ایران قطعی شده بود اما طبق شنیده‌ها به دلیل درگیری لفظی برخی از اعضای تیم با مسئولان برگزاری مسابقات بر سر مراسم وزن‌کشی، تیم ایران به طور کامل از این مسابقات کنار گذاشته شد.
فرید نقدی، رئیس انجمن موی‌تای ایران، در این باره گفت: کادر فنی تلاش بسیاری کردند، اردوهای منظمی برگزار شد و در نهایت تیم قدرتمندی را به این دوره از مسابقات اعزام کردیم اما متأسفانه حتی پس از کسب نتایج بسیار مطلوب، سوءتفاهم پیش‌آمده بین دو نفر از اعضای تیم با کادر اجرایی مسابقات باعث این تصمیم ناگهانی شد. توقع حذف کل تیم را نداشتیم و انتظار داشتیم شورای جهانی صرفا با خاطیان احتمالی برخورد کند. اعتراض خود را به‌صورت رسمی به مقامات مربوطه اعلام کردیم و منتظر نتیجه آن هستیم."
sport,"به گزارش همشهری آنلاین، تیم ملی فوتبال ایران از ساعت ۱۵ امروز (شنبه) در مرحله یک هشتم نهایی جام ملت‌های آسیا در ورزشگاه آجوکیشن سیتی قطر به مصاف ژاپن رفت.
ترکیب ایران: علیرضا بیرانوند، شجاع خلیل‌زاده، میلاد محمدی، سعید عزت‌اللهی، علیرضا جهانبخش، امید ابراهیمی، محمدحسین کنعانی‌زادگان، سامان قدوس سردار آزمون، محمد محبی و رامین رضاییان.
ترکیب ژاپن: زیون سوزوکی، کو ایتاکورا، هیده‌ماسا موریتا، واتارو اندو، آیاسه یوئدا، ریتسون دوان، سییا مایکوما، تاکفوسا کوبو، هیروکی ایتو، تاکهیرو تومیاسو و دایزن مائدا
داور: ما نینگ از چین
نتیجه نیمه اول:‌ یک بر صفر به نفع ژاپن
غیبت مهدی طارمی یکی از سوژه‌های مورد بحث حاضران در ورزشگاه اجوکیشن سیتی بود که البته با وجود این موضوع طرفداران اعتقاد داشتند سایر بازیکنان به خوبی می توانند جای خالی او را پر کنند.
دقایق حساس
دقیقه ۱۳: علیرضا جهانبخش در گوشه محوطه جریمه صاحب توپ شد که شوت این بازیکن به شکل خطرناکی از بالای دروازه ژاپن به بیرون رفت.
دقیقه ۱۷: سعید عزت‌اللهی پشت محوطه جریمه ژاپن اقدام به شوت زنی کرد که دروازه‌بان ژاپن توپ را در آغوش گرفت.
دقیقه ۲۴: ایتاکورا با خطا روی محمد محبی اولین کارت زرد بازی را به نام خود ثبت کرد.
دقیقه ۲۸:موریتا با عبور از مدافعان ایران توپ را وارد دروازه کرد تا گل اول ژاپن به ثبت برسد.
0 seconds of 0 seconds
دقیقه ۲۹: سردار آزمون در محوطه جریمه ژاپن صاحب توپ شد و ضربه‌اش پس از برخورد به مدافعان به کرنر رفت ولی کمک داور پرچم خود را به نشانه آفساید بالا برده بود.
دقیقه ۳۹: سامان قدوس از شکاف خط دفاعی ژاپن استفاده کرد و به سمت دروازه شوت زد ولی توپ او از کنار دروازه به بیرون رفت.
دقیقه ۴۳: ارسال قدوس به محوطه جریمه ژاپن موقعیت خطرناکی برای ایراد ایجاد کرد ولی آزمون به توپ نرسید."
sport,به گزارش همشهری آنلاین، قبل از ورود مسئولان نظافت استادیوم عملا چیزی برای تمیز کردن باقی نگذاشتند. جالب اینکه یکی از کادر تیم خرده چمن های باقی مانده از کفش بازیکنان را از راهروی بیرونی رختکن پاکسازی کرد.
sport,"به گزارش همشهری آنلاین، امیر قلعه‌نویی پس از ورود کاروان ایران به ورزشگاه برای تقابل با ژاپن اظهار کرد: بازیکنان ما آماده هستند و امیدواریم که در زمین بتوانیم به بهترین نحو بازی را کنترل کنیم و گل بزنیم. بازی سختی داریم. همین جا باید از همه تشکر کنم که حمایت و دعا کردند. بازیکنان ما تاکنون واقعا کم نگذاشته‌اند.
او ادامه داد: ما امروز به زمین می‌رویم که پیروز شویم و به مرحله بعد برویم. البته به خاطر غیبت طارمی و قدرت تاکتیکی ژاپن تغییراتی در تیم اعمال کردیم."
sport,"به گزارش همشهری آنلاین، تیم فوتبال پرسپولیس که در نیم فصل اول رقابت‌های لیگ برتر با کسب ۳۰ امتیاز در رده سوم جدول رده بندی قرار گرفت به دنبال تقویت تیم خود در نیم فصل است و از همین رو این تیم تاکنون عبدالکریم حسن در خط دفاع و عیسی آل کثیر را در خط حمله به خدمت گرفته است.
از همین رو پرسپولیسی‌ها باز هم به دنبال جذب مهاجم هستند و با «ویلن موتا» مهاجم برزیلی تیم بانکوک یونایتد وارد مذاکره و رضایت این بازیکن برای حضور در پرسپولیس را به دست آورده‌اند اما مشکلی که برای حضور این مهاجم برزیلی در ایران به وجود آمده عدم صدور رضایتنامه از سوی باشگاه تایلندی است. این بازیکن تا پایان فصل با تیم بانکوک قرارداد دارد و جدایی او منوط به رضایت مدیران این باشگاه است.
قیمت موتا حدود ۴۰۰ هزار یورو است که مدیران پرسپولیس برای پرداخت آن مشکلی ندارند و با بودجه مدنظرشان برای جذب بازیکن مطابقت دارد اما هنوز نتوانسته‌اند نظر مدیران باشگاه بانکوک را برای صدور رضایت‌نامه جلب کنند.
موتا آمار خوبی را در تیم بانکوک از خود به ثبت رسانده و تاکنون در بازی‌های مختلف برای تیمش ۲۶ گل به ثمر رسانده است. این بازیکن سابقه حضور در تیم‌های رده پایه برزیل را هم در کارنامه خودش دارد و علاوه بر آن در لیگ دسته دوم عربستان نیز بازی کرده است."
sport,به گزارش همشهری آنلاین صفحه اینستاگرامی لیگ برتر انگلیس به صعود ایران به نیمه‌نهایی جام ملت‌های آسیا با تصویری از سامان قدوس، بازیکن برنتفورد واکنش نشان داده است.
sport,"به گزارش همشهری آنلاین، واتارو اِندو کاپیتان تیم ملی فوتبال ژاپن در واکنش به شکست ۲ بر یک شب گذشته (یکشنبه) این تیم مقابل ایران در مرحله یک‌چهارم نهایی جام ملت‌های آسیا ۲۰۲۳ که منجر به حذف سامورایی آبی از دور این رقابت‌ها شد، گفت: باید اعتراف کنم که ایران تیم بهتری بود.
هافبک لیورپولی ژاپن افزود: این تورنمنتی بود که باعث شد یک بار دیگر متوجه شویم که نبرد سختی در آسیا در جریان است. ما نتوانستیم کارمان را اینجا انجام دهیم، حالا باید به باشگاه‌های‌مان برگردیم و با احساس ناامیدی به کار خود ادامه دهیم.
تیم ملی فوتبال ایران حالا در مرحله بعد باید از ساعت ۱۸:۳۰ چهارشنبه به وقت تهران در ورزشگاه الثمامه به مصاف میزبان این تورنمنت یعنی قطر برود."
sport,"به گزارش همشهری آنلاین «اوسمار ویرا» سرمربی جدید تیم فوتبال پرسپولیس با انتشار پستی در فضای مجازی از این باشگاه و یحیی گل محمدی (سرمربی سابق پرسپولیس) تقدیر و تشکر کرد. اوسمار در پست خود نوشت: «از پرسپولیس بابت فرصتی که برای هدایت ارتش سرخ بزرگ در راه رسیدن به اهداف این فصل به دست آورد بسیار سپاسگزارم. من می‌دانم این مسؤولیت چقدر سنگین است و چقدر پرسپولیس برای هواداران اهمیت دارد. ما همه پرسپولیسیم! ما همه ارتش سرخ بزرگ هستیم! خیلی ممنون یحیی بابت همه دانشی که با من به اشتراک گذاشتی، تو معلم عالی هستی. هرگز دستاوردهای بزرگمان را فراموش نمی‌کنم. با هم ما قوی‌تر هستیم»
اوسمار ویرا فردا راهی تهران خواهد شد و تمرینات این تیم را برای ادامه مسابقات لیگ برتر و جام حذفی زیر نظر خواهد گرفت."
sport,"به گزارش همشهری آنلاین تیم‌ ملی فوتبال ایران از ساعت ۱۵ امروز شنبه در مرحله یک‌چهارم‌نهایی جام ملت‌های آسیا، در ورزشگاه اجوکیشن سیتی شهر دوحه به مصاف ژاپن رفت تا فینال زودهنگام این مسابقات، در یک‌چهارم برگزار شود. قضاوت این دیدار حساس را، «ما نینگ» از چین برعهده داشت و در نهایت شاگردان امیر قلعه‌نویی با نمایشی خیره‌کننده در نیمه دوم به برتری دو بر یک رسیدند.
فدراسیون جهانی فوتبال(فیفا) با انتشار پستی در صحفه مجازی خود واکنش جالبی به برد تاریخی تیم ملی فوتبال ایران مقابل تیم ملی ژاپن به زبان فارسی داشت و نوشت: این تیم."
sport,"به گزارش همشهری آنلاین، تیم ملی فوتبال ایران موفق شد در مرحله یک چهارم نهایی جام ملت‌های آسیا با برتری ۲ بر یک برابر ژاپن به مرحله نیمه نهایی این مسابقات صعود کند.
کنفدراسیون فوتبال آسیا در گزارشی به برخی از رکوردها و آمارهای این دیدار پرداخت.
حضور در مرحله نیمه نهایی
تیم ملی ایران در حالی دومین حضور پیاپی خود در مرحله نیمه نهایی جام ملت‌های آسیا را تجربه می‌کند که در ۳ دوره پیش از آن نتوانسته بود به این مرحله برسد.
مالکیت توپ
تیم ملی ایران در دیدار با ژاپن ۴۲ درصد مالکیت توپ را در اختیار داشت. از سال ۲۰۰۷ تا کنون در دیدارهایی که ایران در جام ملت‌های آسیا به پیروزی رسیده است این سومین آمار پایین از لحاظ مالکیت توپ است.
ضعیف‌ترین آمار ژاپن
تیم ژاپن برابر ایران فقط ۲ شوت در چهارچوب داشت. این تیم در جام ملت‌های قطر در هر بازی میانگین ۶/‬۳ شوت در چهارچوب را به ثبت رسانده بود. ضمن اینکه از سال ۲۰۰۷ تا کنون این ضعیف‌ترین آمار ژاپن از لحاظ شوت در چهارچوب بوده است.
بیشترین تعداد دریبل
علیرضا جهانبخش در دیدار با ژاپن ۴ دریبل موفق داشت که در نوع خود بی نظیر است. آخرین باری که بازیکنی از تیم ملی ایران در یک بازی بیشتر از ۴ دریبل را ثبت کرده است به جام ملت‌های ۲۰۰۷ برمی‌گردد.
دیرترین گل ایران
گلی که علیرضا جهانبخش در دقیقه ۹۶ به ثمر رساند دیرترین گل تاریخ تیم ملی فوتبال ایران در تاریخ جام ملت‌ای آسیا بود.
دیرترین پنالتی ایران
خطای پنالتی که حسین کنعانی از تیم ژاپن گرفت دیرترین ضربه پنالتی تیم ملی ایران در قرن ۲۱ در دیدارهای تحت نظارت AFC بود."
sport,"به گزارش همشهری آنلاین، تیم ملی فوتبال ایران موفق شد در رقابت‌های جام ملت‌های آسیا به جمع ۴ تیم پایانی این مسابقات راه پیدا کند. تیم ملی در مرحله نیمه نهایی روز چهارشنبه هفته جاری به مصاف قطر خواهد رفت و ۲۴ ساعت بعد از این بازی، مسابقات جام حذفی در لیگ فوتبال ایران برگزار خواهد شد و استقلال در رفسنجان به دیدار مس این شهر خواهد رفت.
با توجه به اینکه استقلال ۲ بازیکن ملی پوش دارد مسئولان این باشگاه دوباره با ارسال نامه‌ای به سازمان لیگ خواستار تعویق این بازی شدند. درخواست قبلی باشگاه استقلال مورد قبول فدراسیون فوتبال قرار نگرفته بود.
استقلال دو مهره تاثیرگذار خود به نام‌های حسین حسینی و رزوبه چشمی را در تیم ملی دارد و به همین دلیل خواستار تعویق بازی مقابل مس رفسنجان شده است."
sport,"به گزارش همشهری آنلاین کریم انصاری‌فرد پس از برد ارزشمند ایران مقابل ژاپن و صعود به نیمه نهایی جام ملت‌های آسیا گفت: واقعا نمی‌دانم چطور احساساتم را ابراز کنم‌. واقعا دست تک تک مردم عزیز کشورم را می‌فشارم و می‌بوسم.
وی ادامه داد: می‌دانیم که مردم در هر لحظه و در شرایط سختی که داشتند کنار تیم ملی بودند و ما را با همه وجود حمایت کردند. ما هم برای آنها تلاش می‌کنیم.
وی با اشاره به لحظه انتخاب جهانبخش برای زدن ضربه پنالتی خاطرنشان کرد: امیرخان من را نگاه کرد گفت کی بزنه؟ گفتم فقط علی جهانبخش، گفت مطمئنی؟ گفتم بله! خدا را شکر به بهترین شکل ضربه پنالتی را گل کرد."
sport,"به گزارش همشهری آنلاین لیث نوبری، بازیکن سابق پرسپولیس از عصام الحضری اسطوره فوتبال مصر بعد از پیروزی تاریخی ایران مقابل ژاپن «انتقام» گرفت.
تیم ملی فوتبال کشورمان روز گذشته در یک بازی تاریخی موفق شد برای اولین بار در تاریخ مسابقات جام ملت های آسیا ژاپن را با نتیجه 2 بر یک شکست دهد و راهی نیمه نهایی شود.
الحضری قبل از بازی شاگردان قلعه نویی با سامورایی ها با نوبری کری خوانده بود و گفته بود: ""ژاپن به راحتی ایران را شکست می دهد""! نوبری در برنامه زنده شبکه الکاس با اسطوره مصری شرط گذاشت که در صورت پیروزی ایران الحضری باید مقابل دیدگان همه به احترام ایران چندین حرکت شنا برود.
0 seconds of 2 minutes, 19 seconds
شب گذشته در برنامه زنده شبکه الکاس، بازیکن سابق پرسپولیس از اسطوره فوتبال مصر انتقام گرفت و او را مجبور کرد که در برنامه زنده مقابل دوربین به احترام شاگردان قلعه نویی حرکت شنا برود. در زیر می توانید حرکت دروازه بان سابق مصر مقابل لیث نوبری و جشن این کارشناس فوتبال ایرانی با پرچم سه رنگ کشورمان را تماشا کنید."
